Naslovnica
Pučki pravobranitelj
O Uredu pučkog pravobranitelja
Novosti
Natječaji i interni oglasi
Etički kodeks državnih službenika
Plan prijama u državnu službu
Propisi
Strateški plan
Upozorenja i preporuke
Priopćenja i reagiranja
Zahtjevi Ustavnom sudu RH
Međunarodna suradnja
Preporuke UN-a
Podnesci tijelima UN-a
Projekti
Izvješća pravobranitelja
Kontakt
Pučki pravobranitelj
O Uredu pučkog pravobranitelja
Etički kodeks državnih službenika
Novosti
Propisi
Strateški plan
Plan nabave
Plan prijma u državnu službu
Natječaji/interni oglasi
Registar ugovora o javnoj nabavi
Katalog informacija
Web Linkovi
Pripajanje Centra za ljudska prava
Jednaki u različitosti
  
  
Konferencija o diskriminaciji mladih na radnom mjestu
Petak, 08. veljače 2013.
U zagrebačkom  hotelu Dubrovnik, u organizaciji Mreže mladih Hrvatske, 28. i 29. siječnja 2013. godine, održana je konferencija o diskriminaciji mladih na radnom mjestu u sklopu koje su prikazani i rezultati istraživanja koji pokazuju da se oko 36 posto mladih susrelo s dobnom diskriminacijom tijekom traženja posla u Hrvatskoj. Istraživanje je provedeno u sklopu projekta „Diskriminacija mladih na radnom mjestu“. Anonimnu on line anketu prošle je godine proveo Institut za razvoj tržišta rada, a ispitano je 3200 mladih i 75 poslodavaca na području cijele Hrvatske.
Više...
 
Okrugli stol „Ostvarivanje prava na zapošljavanje pripadnika nacionalnih manjina u javnim službama i osiguravanje rodne ravnopravnosti u 2012.“
Utorak, 05. veljače 2013.
U organizaciji Srpskog demokratskog foruma te uz suorganizaciju Pravobraniteljice za ravnopravnost spolova održan je 1. veljače 2013. u prostorijama Gradske vijećnice Grada Zagreba okrugli stol pod nazivom: „Ostvarivanje prava na zapošljavanje pripadnika nacionalnih manjina u javnim službama i osiguravanje rodne ravnopravnosti u 2012.“ Pozdravni govor održao je Davor Bernardić, predsjednik Gradske skupštine Grada Zagreba, a uvodne riječi su potom držali Veljko Džakula, predsjednik Upravnog odbora SDF-a, Tin Gazivoda, savjetnik mreže fondacija Otvoreno društvo za Hrvatsku te Aleksandar Tolnauer, predsjednik Savjeta za nacionalne manjine.
Više...
 
Otvoreni poziv organizacijama civilnog društva (sindikatima i udrugama koje se bave zaštitom i promicanjem ljudskih prava) na suradnju s pučkim pravobraniteljem na izradi Izvješća o pojavama diskriminacije za 2012. godinu
Petak, 25. siječnja 2013.
Sukladno članku 12. Zakona o suzbijanju diskriminacije („Narodne novine“, broj 85/08 – u daljem tekstu ZSD), pučki pravobranitelj je središnje tijelo nadležno za suzbijanje diskriminacije. Člankom 12. navedenog Zakona propisano je da je pučki pravobranitelj obvezan (uz mogućnost podnošenja izvanrednih izvješća) Hrvatskom saboru podnositi godišnje izvješće o pojavama diskriminacije. Nadalje, člankom 15. ZSD-a propisano je da će pri izradi redovitih izvješća, mišljenja i preporuka o pojavama diskriminacije pučki pravobranitelj konzultirati organizacije civilnog društva koje se bave zaštitom i promicanjem ljudskih prava.
Kako je u tijeku izrada Izvješća o pojavama diskriminacije za 2012. godinu, u skladu s navedenom zakonskom obvezom pozivamo vas na suradnju te molimo da nam, u cilju izrade što kvalitetnijeg i sveobuhvatnog izvješća dostavite podatke o zapažanjima i iskustvima koja se odnose na pojave diskriminacije u područjima i po osnovama koja Vaša udruga u skladu s ciljem i djelatnostima u svojem radu pokriva i koje su u fokusu Vašeg interesa.
Navedena zapažanja o pojavama diskriminacije prisutne u područjima i po osnovama koja su u cilju i djelokrugu vašeg rada, i to u svim njenim oblicima (izravna i neizravna diskriminacija, uznemiravanje i spolno uznemiravanje, poticanje na diskriminaciju i propuštanje razumne prilagodbe te segregacija) u cijelosti će unaprijediti našu analizu pojava diskriminacije.
Zanimljiva su nam i vaša zapažanja o eventualnim pojavama neizravne diskriminacije nekih posebno osjetljivih skupina kojima se u okviru svojeg rada bavite.
Nadalje, ukoliko raspolažete relevantnim statističkim podacima, istraživanjima, ekspertizama, zaključcima sa stručnih skupova i sličnim materijalima koji bi potkrijepili dostavljena zapažanja o pojavama diskriminacije, molimo da nam dostavite i njih, odnosno da nas uputite gdje bismo ih mogli pronaći (web stranice i sl.).
Kako je u nadležnosti pučkog pravobranitelja i evidencija statističkih podataka o sudskim postupcima vezanim za diskriminaciju, molimo da nas informirate jeste li  zbog diskriminacije pokretali sudske postupke po ZSD-u, te jesu li donesene pravomoćne presude, te nam, ukoliko je moguće, dostavite kopije navedenih presuda.
Nadalje, zanimaju nas i vaša zapažanja o zakonodavstvu koje u okviru svojeg djelovanja pratite, s posebnim naglaskom na usklađenost sa ZSD-om i načelom jednakosti građana, a zanimaju nas i Vaše sugestije za unaprjeđenje pravnog okvira za zaštitu od diskriminacije.
Tražene informacije molimo da nam dostavite do 28. veljače 2013. godine.
Podaci i analiza uočenih problema, informacije, prijedlozi i drugi materijali koje ćete nam dostaviti doprinijeti će, uvjereni smo, kako uočavanju problematičnih područja, tako i kvalitetnijem izvršavanju poslova središnjeg tijela nadležnog za suzbijanje diskriminacije. S druge strane, njihovo uključivanje u godišnje izvješće o pojavama diskriminacije i prezentiranje pred Hrvatskim saborom doprinijet će, nadamo se, bržem rješavanju uočenih problema i unaprjeđenju sustava zaštite od diskriminacije.
Na kraju, koristimo prigodu još jednom  ponuditi svoju suradnju u vašim tekućim i budućim aktivnostima i projektima koji se odnose na suzbijanje diskriminacije.  Ujedno vas pozivamo da nas tijekom cijele godine izvještavate o svim zanimljivim slučajevima, predmetima i uočenim pojavama koje bi upućivale na diskriminaciju te u vaš rad koji se odnosi na rješavanje konkretnih predmeta koji se odnose na diskriminaciju – posebice ukoliko pokrećete sudski postupak kojem bismo se i mi mogli pridružiti kao umješači.
ZAMJENIK PUČKOG PRAVOBRANITELJA
Dejan Palić
 
 
 
 
Više članaka...
Predavanje na Mirovnim studijima u Zagrebu
Održana Godišnja skupština Europske mreže tijela za suzbijanje diskriminacije i promicanje jednakosti (Equinet) za 2012. godinu
Okrugli stol „Strukturirani dijalog u suzbijanju diskriminacije“
JAVNI POZIV za predlaganje kandidata pučkog pravobranitelja
"Jednaki u različitosti" - završna konferencija
<< Početak < « 1 2 3 4 5 6 7 8 9 10 » > Kraj >>
Stranica 1 od 61
Anketa
Diskriminacija je u Republici Hrvatskoj:
svakodnevna pojava
prisutna
manji problem
nikakav problem
 
Česta pitanja
Pritužbe pučkom pravobranitelju
Gdje se nalazi Ured pučkog pravobranitelja?
Primanje stranaka u Uredu pučkog pravobranitelja
Tko se može obratiti pučkom pravobranitelju?
Izvješća Pučkog pravobranitelja
Prijava diskriminacije
Što je diskriminacija?
O nama – pučki pravobranitelj kao središnje tijelo nadležno za suzbijanje diskriminacije
Informacije o Uredu
