wa7damasrya
Monday, August 15, 2011
الجماعات الاسلامية
سيد قطب قال في كتابة معالم الطريق " قد يخيل لبعض المخلصين المتعجلين ممن لا يتدبرون طبيعة هذا الدين ان عرض اسس النظام الاسلامي بل التشريعات الاسلامية كذلك علي الناس مما ييسر لهم طريق الدعوة و يحبب الناس في هذا الدين و هذا وهم تنشئة العجلة ان القلوب يجب ان تخلص اولا لله و تعلن عبودبتها له وحدة بقبول شرعة وحدة و رفض كل شرع اخر غيرة من ناحية المبدا و قبل ان تخاطب باي تفصيل عن ذلك الشرع يرغبها فية"
يا ريت الجماعات الاسلامية يسمعوا كلام استاذهم العالم ومؤسس فكر الجماعات الاسلامية سيد قطب و يتجهوا للدعوة الاول و لما تخلص القلوب يبداوا الكلام عن الحكم بالشريعة
يا شيوخ الجماعات بطلوا بقي التناقض و الجري ورا الشهرة و المال للاسف كبرت بطونكم من كثرة الاكل و نسيتوا رسالتكم الرئيسية و اغرتكم الشهرة التمويل السعودي و سوف تبلون مصر و المصريين ارحمونا بقي
Labels: الجماعات الاسلامية
posted by wa7da masrya at 11:41 AM | 5 comments
Sunday, August 14, 2011
يسقط يسقط حكم العسكر
Labels: المجلس العسكري
posted by wa7da masrya at 2:34 PM | 0 comments
Thursday, July 28, 2011
الرويني و أم فاروق و ام محمد
كنت بتمشى على الكورنيش في محطة الرمل عندما دق موبايلي و كانت صديقة افرنجية و كنت اتحدث معها عندما مر من جانبي عيل لا يتعدى احدى عشر عاما و صرخ في " انتو اللي خربتو البلد" تركت التليفون و قلت له "عيب كدة يا حبيبي" فقالي "أيوة انتوا والاأجانب خربتوا البلد" الطفل لا يعرفني لكن كلامة لخص حالة الشارع المصري الان شعرت بضيق و قرف ممن ادخل في عقل هذا الطفل و عقل الشارع اليوم ان كل الاجانب في مصر ما هم الا جواسيس يريدون ان يضروا بمصر و انه الناشطين عملاء لهؤلاء الاجانب و خونة شعرت بضيق شديد و غضب من بعض أعضاء المجلس العسكري الذين يكيلون الاتهامات في أحاديث و حوارات دون ادلة و دون اللجوء للنيابة و هي المكان الطبيعي للابلاغ عن الاتهامات
فكرني هؤلاء الجنرالات من المجلس العسكري بأم فاروق و أم محمد في العمارة فمهمتهم هي إطلاق الشائعات و الإفتراء على أي جارة تضيقهم , الرويني تسبب بما أطلقة من شائعات في الإساءة لسمعة ناشطين هم اشرف و انضف شباب مصر و تسبب أيضا في بث الكراهية و العنف ضد الناشطين المصريين و أصبحوا عرضة للإخطاف و الضرب من رجل الشارع العادي (زي ما حصل للناشط و المدون عمرو غربية في موقعة العباسية)رجل الشارع العادي للاسف أخذ كلام الرويني مأخذ الجد و الثقة و أصبح ناشطوا ستة أبريل خونة و عملاء و الناشطين جواسيس أصبحت أواجة يوميا سيلا من الحوارات مع كل من يعرفني من الجيران و الاقارب و الاصدقاء "هو انتوا كنتوا بتاخدوا تمويل؟ هم ستة ابريل كانوا بياخدوا تمويل" أكاد أشد في شعري كل يوم من كثرة الغباء و اصبني الصداع و انا اشرح للناس أن أنا و غيري و ستة أبريل كنا بنقعد في قهاوي جربانة في وسط البلد و ان بعضنا مكنش معاه يدفع تمن المشروب وأن أحمد ماهر مثلا عندة عربية حمرا قديمة مش عارفة كان بيروح بيها إزاي و ان الكثير من الناشطين كانوا بيطردوا من شغلهم بسبب أمن الدولة و يبقوا في الشارع و بعدين لم نكن نحتاج على الاطلاق أي تمويل او أي حد يدفعنا للقيام بأي إحتجاجات لأن ما وصل إلية نظام مبارك من قهر و فساد كان كفيل بإثارة أي مواطن شريف بيحب مصر أننا كلنا على درجة من الوعي و الذكاء و وطنية و من الصعب جدا ان يحركنا أي احد لأي غرض
كثير من المصريين و المجلس العسكري لا يعلم أن شباب ستة أبريل و كفاية و المدونين و شباب كتير كانوا أول من واجة الظلم و القهر و الفساد للنظام السابق و فضحة و تعرض للسجن و التهديد و التعذيب و لو المجلس يحب ممكن نحكي له تاريخ الحركات و شباب التغيير في مصر من سنة الفين و اربعة و كيف حاولنا لسنوات ان نوقظ شعبا بأكملة كنا نظنة مستسلما نائما و لكنة أستيقظ و قام بثورتة وقام الجيش بواجبة مشكورا في حماية الشعب ووجود الجيش بجانب الشعب هو أمر طبيعي جدا لم يبدأة لواءات المجلس العسكري لكن الضباط الصغار الذين انضموا للشعب في ميدان التحرير في وقت كانت أعضاء المجلس العسكري في صمت تام بيتفرجوا على الشعب و هو بيدبح هؤلاء الضباط الشرفاء الذين انضموا للشعب و اعطوا مثلا للقادة و أيضا أنذارا أن ضباط الجيش من الشباب قد نفذ صبرهم و في رأيي تسبب ذلك في حرجا شديدا و خطرا شديدا لم يكن للواءات المجلس خيارا أخر غير الوقوف مع الشعب و الان نسمع عن المكأفات التي توزع على صغار الضباط لضمان عدم نزولهم للتحرير بعد نزول ضباط الثامن من أبريل الشرفاء يا مجلس يا عسكري يجب الاعتذار لشباب ستة ابريل و النشطاء و نحب نقولك اننا لن نهدأ و لن نتوقف و حنكمل المشوار حتى تحقيق مطالب الثورة و تسليم السلطة لحكم مدني
Labels: المجلس العسكري
posted by wa7da masrya at 9:49 AM | 2 comments
Sunday, July 24, 2011
كلمتي للواء الرويني
انا مش حتكلم كتير و حطلب من اللواء الرويني و المجلس العسكري انة يدخل يقرأ مدونات المدونين المصريين من اول الفين و خمسة بما فيهم مدونتي المتواضعة عشان يشوف لو كان بنات و شباب كفاية و ستة ابريل عناصر اجنبية و لا لاء الحمد الله اننا سجلنا بالحروف و الصوت و الصورة تاريخ نضالنا عشان نحرر مصر و لسة حنكمل احنا شباب بسيط بيكرة الظلم و كان بيحلم بالتغيير عشان مصر و لكل المصريين منا اللي كان بيطرد من شغلة عشان امن الدولة كان بيهدد جهة عملة و مكنش حتى بيلاقي يدفع تمن سندوتش و منا اللي مكنش بيلاقى حتة ينام فيها و كنا بنقعد على قهوة البورصة في وسط البلد محدش فينا كان بيفكر في فلوس ولا سلطة و كان بيحركنا حب مصر
احب اقول للرويني و المجلس العسكري عيب لما تقراوا تقارير امن الدولة و تصدقوها
Labels: الرويني
posted by wa7da masrya at 3:11 AM | 1 comments
Sunday, May 29, 2011
عواجيز الإخوان يسرقون حلمنا
Labels: الإخوان , الإخوان المسلمون
posted by wa7da masrya at 3:12 AM | 2 comments
Friday, May 27, 2011
الإخوان فين المصريين أهم
المصريين اليوم بيهتفوا للحرية و ضد كل من يريد أن يسرق ثورتهم
انهارده بنقولها للإخوان اللي عايزين يلعبوا بينا زي مبارك بالظبط الاخوان اللي كانت صفقاتهم مع أمن الدولة ريحتها فايحة بنقولهم بعلو الصوت الإخوان فين المصريين أهم
Labels: الإخوان المسلمون
posted by wa7da masrya at 12:14 PM | 6 comments
Monday, May 09, 2011
عن السلفيين وأحداث إمبابة الحل
القسيس ميتروس
الراجل ده بيقول كلام صح جدا عن مشكلة السلفيين و الحل
Labels: إمبابة
posted by wa7da masrya at 11:09 AM | 13 comments
About Me
Name: wa7da masrya
Location: Alexandria(currently Cairo), Egypt
يسقط يسقط حكم العسكر يسقط حسني مبارك يا ساكن قصر العروبة إحنا سكان مصر المنهوبة كرهنا الخضوع كرهنا الركوع كرهنا الجراية و السجون كرهنا المعونة و الديون,  شكرا للفنان صاحب المدونة سينماتوجراف على إهداؤه البوستر "إحنا مش خايفين "
View my complete profile
Previous Posts
الجماعات الاسلامية
يسقط يسقط حكم العسكر
الرويني و أم فاروق و ام محمد
كلمتي للواء الرويني
عواجيز الإخوان يسرقون حلمنا
الإخوان فين المصريين أهم
عن السلفيين وأحداث إمبابة الحل
في البرلمان الفرنسي
للاخوة السلفيين و لكتير من الاخوان المسلمين عايزنه...
فين حق كل واحدة مصرية
حريتنا
XML
Get RSS Buttons
Archives
February 2005
March 2005
April 2005
May 2005
June 2005
July 2005
August 2005
September 2005
October 2005
November 2005
December 2005
January 2006
February 2006
March 2006
April 2006
May 2006
June 2006
July 2006
August 2006
September 2006
October 2006
November 2006
December 2006
January 2007
February 2007
March 2007
April 2007
May 2007
June 2007
July 2007
August 2007
September 2007
October 2007
November 2007
December 2007
January 2008
February 2008
March 2008
April 2008
May 2008
June 2008
July 2008
August 2008
September 2008
October 2008
November 2008
December 2008
January 2009
February 2009
March 2009
April 2009
May 2009
June 2009
July 2009
August 2009
September 2009
October 2009
November 2009
December 2009
January 2010
February 2010
March 2010
April 2010
June 2010
July 2010
September 2010
October 2010
November 2010
December 2010
January 2011
February 2011
March 2011
May 2011
July 2011
August 2011
Abu Omar ElMasry
ahmadsherif
Ø·Ù‚ Ø­Ù†Ùƒ
lonewolf
Ahmed gharbia
Rehaab bassam
beyond normal
banyadam
egyptianvisions
me.blue
Storm-petrel
4egypt
lightdoors
folanelfolany
karakib
manalaa
bentmasrya
jar elkamar
baheyya
o26
fiveseptember
zeryab
3alkahwa
Anti-colonisation
 
