الوعي المصري
مدونة الوعي المصري - على مزاج صاحبها اللي مش بيشتغل عند حد
رئيس التحرير
وائل عباس
تفاصيل و وقائع القضايا الملفقة من القاضي عبد الفتاح مراد ضد الشبكة العربية ومركز هشام مبارك والمدونين المصريين
WINNER  OF
Hellman
Hammett
Award
2008
Knight International
Journalism Award
2007
Middle East
Person of the Year
2007
Most Influential Person
2006
Most Influential Arabs
2010
جائزة موقع ضد الفساد
2005/2006
NOMINEE
Best Arabic Blog
2005
Best Video Blog
2006
Reporters Without Borders
2008
إبحث في الوعي المصري
أدخل شروط البحث الخاصة بك
Web
الوعي المصري
تقديم نموذج بحث
إتصل بنا - Contact us
إبعتولنا على
contact us at
wa2el_3abbas@yahoo.com
www.misrdigital.com
ضع وصلة للوعي المصري في موقعك
Newsletter
Subscribe
Unsubscribe
مواطن ومخبر وحرامي
المواطن المصري الشريف بيخاف من مين أكتر
الحرامي
الشرطي
شاهد النتائج
Misc.
الأرشيف القديم
ومقالات صوت الشعب
إضغط هنا
Misr Digit@l
An Independent Egyptian Blog
Blogger in Chief
Wael Abbas
خدمة رسائل المحمول
من الوعي المصري
Misr Digita@l SMS
Recent Posts
the martyr of Suez
videos of yesterday's protests
riots in alexandria
On Riz Khan with Sami And Naser
blocked in Tunisia and proud
Prove di democrazia
a comment i liked
in reply to Alhayat report
SOS from EGC
a letter from Tony
Recent comments
samy  m. on فضيحة جديدة من زنازين أقسام الشرطة
generic viagra on the martyr of Suez
fantastic.poet on the martyr of Suez
fantastic.poet on the martyr of Suez
MegaMind on Mansoura Police Brutality
هادية حسب الله on متابعة إعتقالات مظاهرة السيدة زينب
محمد سالم on عاجل - جوجل تحجب موقع حركة كفاية
Mohamed on هل نحن أهل لها مثل أهل رومانيا
so4mp3 on كارت الإنترنت الشقي من أمن الدولة للإتصالات
fantastic.poet on riots in alexandria
January 2011
S
M
T
W
T
F
S
1
2
3
4
5
6
7
8
9
10
11
12
13
14
15
16
17
18
19
20
21
22
23
24
25
26
27
28
29
30
31
Archives
2011-01
2010-12
2010-11
2010-10
2010-09
2010-08
2010-07
2010-06
2010-05
2010-04
All archives
All content on this website (including text, photographs, audio files, interactives and any other original works), unless otherwise noted, is licensed under a Creative Commons License.
Wednesday, 26 January 2011
the martyr of Suez
فيديو شهيد السويس من داخل  المشرحة
وصلني الفيديو ده عن طريق الإيميل
مصحوبا بالرسالة التالية أنشرهما معا
فيديو للشهيد مصطفى رجب محمود من داخل المشرحة والممرض بيبلغ  فى التليفون وبيقول
والنبى ابعتلى حد علشان مفيش حد معايا وده مات برصاصة فى المظاهرات واسمه مصطفى رجب  محمود
ارجوا نشر هذا الفيديو حتى يتبين للعالم مدى حقارة هذا النظام الذى يقتل الشباب  العزل
تخيل ان هذا الشاب اخوك الصغير او ابنك ماذا ستفعل
حسبى الله ونعم الوكيل
14:23 Permalink | Comments (3) | Trackbacks (0) | Email this
videos of yesterday's protests
فيديوهات صورتها إمبارح
دي العربية اللي الأمن ولعها بعد ما فرق المظاهرة علشان يتهم المتظاهرين بيها
دي لقطات للأمن بيستفرد ببعض المتظاهرين وبيعزقهم
دي لقطات للقبض على بعض الأشخاص
الأمن يطلق الرصاص الحي في الهواء
الغاز المسيل للدموع
هتافات
-
للمزيد من المتابعات
تابعوني على تويتر waelabbas
14:01                         Posted in صفحات الغلاف , وائل عباس | Permalink | Comments (0) | Trackbacks (0) | Email this
Sunday, 23 January 2011
riots in alexandria
مصادمات في الإسكندرية
وصلتني هذه الفيديوهات من قاريء في الإسكندرية نحتفظ بإيميله وأنشرها مع تعليقه  بدون تعديل
وأطرح سؤال هل هي البداية ؟؟؟
السلام عليكم .. دي أول مره ابعتلك حاجه يا وائل وفعلا سعيد  لان في مكان الكل بيبعتله اي فضيحة تعملها قوات الإحتلال على الأراضي المصرية
بص يا باشا .. كان عندنا في اسكندرية مشكلة من فترة بين شرطة الإزالة وبين بياعين  الهدوم والحزمه وكل ماليه علاقة باللبس اللي فارشين في منطقة الساعة
المنطقة دي حيوية جداا ومليانة ناس طول اليوم بيشتروا من البياعين دول تقدر تقول  سوق يعني
المهم الازالة جت من ييجي سنه كده ازالت كووول اللي عالشارع الرئيسي وحصل شد جامد  بينهم وبين البياعين واتدخل فيها النائب مصطفى محمد بتاع الاخوان وكانت الحكومة  مصرة ان العيال دي تمشي في اي داهية ومصطفى محمد مصر على انهم عيال سوابق بيدوروا  على لقمه شريفة ولو اتزالوا هيرجعوا مجرمين ووصل لاتفاق يرضي الحكومة والبياعين في  نفس الوقت وهو انهم يدخلوا في الشوارع الجانبية ويسيبوا الشارع الرئيسي .. وخلاص  الكلام على كده والكل مبسوط .. جت الحكومة مؤخرا بقى وفجأة كده وفي موسم العيد اللي  البياعين بيعيشوا عليه وقاموا داخلين الشوارع الجانبية اللي البياعين واقفين فيها  وقاموا مدورين فيهم الضرب عشان يزيلوهم
ولإن الاسكندرانية دمهم حامي قاموا البياعين قالعين قمصانهم ولفوها على وشوشهم عشان  ما يبانوش وقاموا ماسكين الضباط بتوع الازالة والمخبرين ورنوهم علقة محترمه قلعوهم  فيها هدومهم وبدأت المعركة يا باشا
الفيديو الأول ده فيه المواطنين لما تضامنوا مع البياعين ووقعوا ضابط كان داخل  بالموتسكل بتاعه يفض الناس وولعوا في الموتسكل
هتشوف منظر جميل للناس ملمومين حوالين الموتسيكل وهو بيتحرق زي قبائل الموا موا  الافريقية وعمالين يهتفوا هتافات ابيحة
الفيديو الثاني ده بقى كانت العربيات المصفحة وصلت والناس واقفين ورا تلة زلط من  بتاع السفلته ده وقعدوا يرموه وبعد كده الحكومة طلقت الجرايه عالناس بالكلاب
الظريف ان الناس طلعت تجري وهي لسه بتهتف هتافات ابيحة
تحياتي يا وائل
11:14                         Posted in صفحات الغلاف | Permalink | Comments (5) | Trackbacks (0) | Email this
Saturday, 22 January 2011
On Riz Khan with Sami And Naser
مع ريز خان وسامي وناصر عن تونس
 
حلقة من برنامج ريز خان على الجزيرة إنجليش الذي إستضافني أنا والمدون التونسي سامي  بن غربية والمدون الموريتاني ناصر ودادي للحديث عن السوشيال ميديا وما جرى في تونس
11:12 Permalink | Comments (0) | Trackbacks (0) | Email this
Tuesday, 11 January 2011
blocked in Tunisia and proud
محجوبون في تونس ولنا الفخار
بعد حجب هذه المدونة في الصين
تفاصيل هنا
نفخر بأن حساب تويتر الخاص بي محجوب الآن في تونس
وهذا وسام على صدري
12:03                         Posted in صفحات الغلاف | Permalink | Comments (12) | Trackbacks (0) | Email this
Monday, 10 January 2011
Prove di democrazia
من برنامج عن الإنتخابات على التلفزيون الإيطالي
بعض اللقطات من برنامج إخباري على التلفزيون الإيطالي الإخباري
Rainews 24
بعنوان Prove di democrazia
يمكنكم مشاهدة الحلقة كاملة هنا
Prove di democrazia
يظهر في الحلقة إلى جانب العبد لله
أحمد عز - إبراهيم عيسى - عبدالله كيمو - منى مكرم عبيد - عصام العريان - جمال عيد  - علاء الأسواني - عادل السيوي
-
وفي حلقة من برنامج إنسايد ستوري
على قناة الجزيرة الإنجليزية
مع روبرت فيسك وآدم ويستبروك عن ويكيليكس
Inside Story - Aljazeera English
Wikileaks - Robert Fisk - Adam Westbrook - Wael Abbas
ما تآخذونيش مكنتش مركز تماما
كان عندي برد وواخد أدوية تضيع تركيز جبل
I was a bit out of focus as I was on flu medication
-
ومقابلة صوتية مع راديو مونت كارلو
التدوين نوع من الإعلام البديل في مصر
-
YLVP Social Media Cafe
سوشيال ميديا كافيه - ساقية الصاوي
ONTV coverage
برنامج بلدنا بالمصري
11:42                         Posted in صفحات الغلاف | Permalink | Comments (2) | Trackbacks (0) | Email this
a comment i liked
تعليق عجبني على التدوينة  اللي فاتت
كتبه Hossam
بس بص قلبها يا جدع .. يعني واحده كاتبه مقال من غير مصادر  وفي موضوع اطرافه متعددة جدا مش تقوم مثلا مخبطه في مدونة مش معروفه مثلا او قريبه  من اللي بتقوله نوعا ما او صاحبها متدين مثلا وهيرد عليها بـ"اتق الله يا اختي" لأ  دي سايبه المدونات كلها وماسكه فيك !! هي دي غلطتها على فكره استشهادها بيك في غير  الموضوع يعني حسيت انها لما جابت سيرتك طلعت بره سياق المقال نوعا ما ورجعت تاني  وكإنها بتضرب فيك انت لإن مفيش مدون او صحفي او سياسي مش بينزل على مدونته او موقعه  اخباره ياراجل ده اوباما واحمدي نجاد الاتنين بينزلوا اخبارهم في مدوناتهم وحتى حمو  بازوكا المدون السكندري المغمور بيتكلم عن خناقته مع حماته على حلقات وباستنى اشوف  عمل ايه مع الولية السو دي برغم انه بيكتب حاجات حلوه من وقت للتاني بص هي صحفية  بتكتب مقال بالطريقة المصرية التقليدية لم كام اسم بتتوقع كلامهم وحطه تصريحات وكام  شخص تتوقع تصرفاتهم وحطها ردود افعال واقققققلب وعاوزها باللحمه ولا  بالسكرررررررررررر
09:42                         Posted in صفحات الغلاف | Permalink | Comments (1) | Trackbacks (0) | Email this
Tuesday, 04 January 2011
in reply to Alhayat report
أيوة ها نعلمكم الصحافة وإحنا  وداننا مش بتنقرص
إستفوجئت - حلوة إستفوجئت دي - كلام مدونين بقى ما تآخذوناش
إستفوجئت ب - مش عارف أسميه إيه - مقال رأي؟ تقرير صحفي؟ تقرير رأي؟ بين البينين؟  حاجة كده خنثى مشكل زي أنثى التنين؟ إفتكاسة جديدة في عالم الصحافة يمكن علشان دي  النسخة السعودية مش اللندنية - المهم نبتعد عن المصطلحات الأكاديمية والتعريفات  المتعارف عليها علشان إحنا شوية عيال مدونين سيس ولاد حرام ما بنفهمش صحافة وخلينا  نتكلم بالهجايص
المهم إستفوجئت كده ببتاع ما منشور على جريدة الحياة - فرع السعودية - زي ما باين  من الموقع بعنوان
خفوت صوت  المدونات الرقمية وارتفاع صراخ فيسبوك مصريا
يللا روحوا اقروه وتعالوا نتكلم هنا حيث الفضاء التدويني الفوضوي الغير محترم صحفيا
بصرف النظر بقى عن دقة محتوى - البتاع - وإفتراضات الست أمينة مع نفسها اللي قالتلي  على التليفون إنها بتقول رأيها وإن مش أنا - بالذات - اللي ها أعلمها صحافة - الله  يكرم أصلها طبعا على الذوق والأخلاق والمهنية - خصوصا  الإفتراض بتاع الطبقة الوسطى والناس اللي معاها فلوس - رغم اني اعرف مدونين مشردين  ومطرودين من بيت ابوهم وبيدونوا من الانترنت كافيه
وبدون أي تكليف خاطر من الست امينة ترفع سماعة التليفون تتصل بقدامى المدونين -  حلوة قدامى المدونين - وتطمن على احوالهم وتشوفهم بطلوا فعلا ولا لا وهل هم كمان  موجودين على فيس بوك وتويتر ونشطين عليه ولا اعتزلوا تماما وإيه رأيهم في رأيها  الهلس ده
قوم إيه الست أمينة قررت تدلي - بجردلها - في الأمر خبط لزق كدهون من خير إحم ولا  دستور
وأثبت بما لا يدع مجال للشك - في دماغها طبعا - وبدون براهين وإستدلالات ولا  معادلات فيزيائية ولا كيميائية - ماهو برضك الموضوع مش علم صواريخ يعني - أثبتت إن  قرص الأمن لودان المدونين - الكلمة حزت فيا طبعا إنتم عارفين عندي عقدة من وداني -  أثبتت لا فض فوها إن قرص الودن للمدونين جاب نتيجة والمدونين بقم بيعملوا ما شالله  رقابة ذاتية على نفسهم
إفتراض كده جالها من عند ربنا ما أنزل به من سلطان
مش عارف ليه ناس كتير حابة تزايد على المدونين : لورانس بنتاك - يسري فودة - عمرو  الكحكي واخيرا الست أمينة خيري
رغم إن عمرنا ما روحنا لحد قلناله شغلنا في جورنالك أو قناتك أو إدونا عضوية نقابة
وأنا كاتب على مدونتي كما قالت أمينة برضه : ما باشتغلش عند دين أم حد
يعني مش مطالب بشيء قبل أي حد
يعني أدون ما أدونش أنا حر
أتبنى قضايا أو ما أتبناهاش أنا حر
أحط فيديوهات ليا وأنا باترقص او بانكش شعري أنا حر
اللي بيدفعلي من جيبه يقطع عني المعونة او الصدقة !!!
أصل لما تزايد على المدونين مش ها يبان إنك صحفي جامد بالعكس إنت ها تعمل نفسك مسخة  لو المدونين حطوك في دماغهم
وبعدين ده بيدي إنطباع عنك انك شخص تافه منفوخ ومصدق نفسه انه صحفي
ولا انت مش منفوخ ؟؟؟
وبعدين يعني يا سيدي ما احنا اشتغلنا صحفيين
ولقيناها من جوه شلل ومخوخة وبايظة والناس بتهر على روحها لو جالها تليفون امن دولة  او مخابرات
وإشتغلنا كمان مراسلين وكالات اجنبية قد الدنيا ولقينا الجو هوه هوه
وخدنا كمان جوايز صحافة دولية من المراكز اللي بتدربكم أصلا تبقم صحفيين
وخدنا جوايز في حقوق الإنسان والتدوين
يعني بروحين أهه بنشتغل من الناحيتين مش ناحية واحدة - نقطع نفسنا يعني ؟؟؟
يمكن ده اللي قاهركم ومفلفلكم؟
محكوم عليا حكمين غيابي حبس مجموعهم إتناشر شهر السنة اللي فاتت
مقبوض عليا في أول السنة في نجع حمادي علشان رحت أعزي ومبيت في سلاحليك مديرية أمن  قنا عالبلاط في عز البرد
فقدت واحدة من أسناني الأمامية
فتشوا طيزي في المطار وصادروا الكمبيوتر بتاعي وبيفتشوني كده كل مرة أسافر
بعتوا ورايا حد من المخابرات في مطار براج واتنين في واشنطون
متهم بالعمالة والإسترزاق والإلحاد وكل اللي نفسكم فيه
زمايلي المدونين بيقطعوا عيشي وبيبوظولي شغلي وهم مرتاحين وعندهم شغل لا وبيروحوا  يشتغلوا في الأهرام كمان ويدعوا النضال على دين أبونا وهي حياتهم عبارة عن وسايط  وعلاقات وواحد منهم كان بيقبض اربعتلاف جنيه من حركة كفاية علشان يدير الموقع  رفضتهم انا علشان رأيي ان ده عمل تطوعي ودلوقت البيه بيزايد على نضافتي
زمايلي المدونين بينموا عن حياتي الخاصة ويتندروا على فشلي
ومع ذلك إستمريت مش على المدونة بس لكن على تويتر وفيس بوك ويوتيوب
قناتي على يوتيوب شافها 40 مليون شخص - الرقم صحيح ما تفركوش عينكم
ولما باطلع في التلفزيون مش باطلع اترقص ولا اتكلم عن عمليات التجميل اللي عملتها  في بزازي
باطلع أتكلم عن مواضيع الساعة ومواضيع مهمة وباقول رأيي فيها
يمكن سيادتك شايفاني تافه باقول كلام تافه بس ده مش رأي الفضائيات اللي بتستضيفني  غالبا ومهتمين إن عندي حاجة أقولها تهم جمهورهم
إلا إذا كان فيه ناس شايفة إن ظهوري في التلفزيون مزعج بصريا ليهم لدرجة انهم مش  بيسمعوا اللي باقوله مهم ولا لا
طلعت في برامج محترمة ومتشافة ومسموعة علشان أوصل صوت القضية وصوت بلدي
لا عمري تاجرت بنفسي ولا طلبت حاجة لنفسي ولا إتفاخرت بمنجزاتي ومشروعاتي - اللي  غيري عمال يعمل مشروعات مجتمع مدني دلوقت ويسترزق منها وأنا بس اللي يتشتم ويطلع  ديني
باسافر بره أدي محاضرات في جامعات مرموقة عن التدوين والسوشيال ميديا وأعمل دعاية  للتجربة المصرية الناجحة اللي العالم حابب يسمع عنها
باسافر أدرب الناس في الدول العربية وأوروبا الشرقية والدول النامية إزاي يستخدموا  التدوين زي ما إستخدمناه إحنا
ما دورتش على وظيفة ثابتة ولا جوازة مستقرة ولا مشروع أسترزق منه وأدعي النضال في  نفس الوقت
إعتزلت جو وسط البلد الوسخ ورحت قعدت في الصحرا
صحتي إضطربت والله أعلم إيه العلل اللي ها تظهر عليا
آدي حصادي بتاع 2010
حلو كده يا ست أمينة
حصادي بقى ولا حصادك؟
عايزة حصاد أقدم ولا عارفاه ؟؟؟
تقومي بعد كل ده تقوليلي مش انا اللي هاعلمك الصحافة !!!
مدونين كتير سافروا وهاجروا واتجوزوا وخلفوا ودوروا على وظايف ثابتة حتى ولو في  جرايد حكومية
وأنا اللي قاعد لسه أهبل قال إيه باناضل علشان البلد تتغير
ومع ذلك الست أمينة زنقت معاها وما جابتش سيرة أي حد غيري أنا في البتاع بتاعها
وتتهكم عليا وعلى شعار المدونة : اللي ما بيشتغلش عند حد
وتقول اني مش بانشر غير أخباري !!!
خلاص ما لقتش غيري تعمله السايد كيك بتاع الريبورت
والله واتهزقنا
مافيش احترام ولا أدب خلاص
كنت طالع في الدوحة ديبيتس أتكلم عن نفسي؟ في هارد توك؟ باطلع عالجزيرة والبي بي سي  والسي إن إن أقدم وصلة رقص؟ باقدم طبق اليوم شوربة كوارع بالتوم؟
يا ستي إعتبريني باعمل فيديو بلوجينج
مش فيه ناس بتعمل بلوجنج بالفيديو وتقول رأيها في المواضيع
هو الواد زعيم الهجانة أحسن مني ؟؟؟
بس أنا أصلا مش باحب الكاميرات ولولا باطلع لأمر مهم مكنتش طلعت
أنا قبل وثائقي الجزيرة مكنش حد يعرف شكلي أصلا من اللي بيزوروا المدونة ومكنتش  مهتم
بالعكس بعد ما بقيت مشهور كده بقى الامن يتحرش بيا اكتر في المظاهرات
وبقوا يجولي مخصوص يرشوا سبراي الفلفل في عيني ويقولولي منور يا أستاذ وائل
حتى شرطة المرور !!!
قضيت ليلتين في حجز قسم الخليفة بسبب مخالفة مرورية السنة دي بشكل تعسفي
وإتحطيت في عربية ترحيلات غير ادمية مربوط من ايديا الاتنين مع اتنين مجرمين  مبرشمين ضربوا بعض علشان علبة كبريت وكدت أصاب بازمة قلبية في العربية
وعربيتي كانت محجوزة ولما رحت استلمها كانوا مسمينها عربية الصحفي !!!
ده محدش يعرفه أصلا لأني مش باتاجر بنفسي
نزلنا وصورنا المظاهرات وانضربنا واتسحلنا وشهرنا ناس ما تستاهلش وعملناهم ابطال
وخلاص قررت ما انزلش تاني انا حر
باعمل حاجة تانية وباسافر بره الفت النظر لقضية بلدي اللي محدش مهتم بيها هناك لأن  مبارك صاحبهم
ولأن مصر مش إيران ولا سوريا ولا كوريا الشمالية ومحدش مهتم بحريتها من عدمه
وأنا مؤمن إن ده شيء مهم جدا واللي مش عاجبه يتفلق
وبانشر تجربة التدوين في الدول  اللي محتاجاها
ده دوري اللي مؤمن بيه دلوقت وانا حر برضه
وحر لو غيرته وقررت اربي حمام عالسطوح واقف كل يوم المغربية بعلم أحمر أصفرلهم
تيجي بعد ده حتة صحفية بتقبض آخر الشهر أو بتاخد بالقطعة تقوللي قرص ودن وبيتكلم عن نفسه
ولما اتصل بيها تقوللي مش إنت إللي ها تعلمني الصحافة !!!
علشان باقولها تقريرك من غير مصادر !!!
لا طبعا ده أنا أعلمك وأعلمك وأعلمك
أنا باعلم الصحفيين اللي اكبر منك ازاي يستخدموا الانترنت والسوشيال ميديا أصلا
ويظهر كمان ها أعلمكم صحافة لأنكم ما بتعرفوش صحافة
يعني كاتبة تقرير من غير مصادر وكمان بتتنفخي عليا !!!
وإحنا كمان ما بيتقرصش لنا ودان زيكم لا مؤاخذة
إحنا اللي شايلين خراكم وبنتحمل المسئولية وبنتحبس وبنطلع نكمل
وعمر ما حد قرص ودننا
وفي الختام
أحب أقول لما صديقك يتنفش عليك ويشوف نفسه ما ينفعش يبقى صديق
وإحنا لو إتنفشنا محدش يقدر على نفشتنا وعندنا اللي ننفش بيه بس ربنا خلقنا  متواضعين بنحب الناس نعمل إيه
مافيش صاحب يتصاحب كما قال بيسو
وكختام تاني نحب نقول
لو كان الصحفيين شايفين شغلهم مكانش بقى فيه مدونين أصلا
19:21 Permalink | Comments (17) | Trackbacks (0) | Email this
Wednesday, 29 December 2010
SOS from EGC
رسالة إستغاثة من كلية    النصر للبنات
وصلتني هذه الرسالة من مدرسي كلية النصر للبنات بالشاطبي
فتوجب علي نشرها للأمانة التي حملوني إياها
:
بسم الله الرحمن الرحيم
مش هايوصل صوتنا الا المدونين وخاصه الوعى المصرى 
الى اهم مدونه فى العالم العربى نرجو المسانده  فى مصر وخاصه محافظه الاسكندريه
نعانى من القهر والضياع
بدأها احمد زكى بدر بتحويل مدرسه النصر للبنات بالشاطبى ومدارس اخرى الى مدارس    تجريبيه وفى اقل من اسبوع اختتمها بنقلنا نحن المدرسين والعاملين فى المدرسه    وتشتيتنا الى مدارس اخرى بانحاء المحافظه وذلك للاستيلاء على الارض ذات المساحه    الشاسعه والمبانى العريقه لمصلحه السيده سوزان مبارك وابنها جمال مبارك
كما ارادوا سابقا ان يقوموا بالمثل فى مستشفى الشاطبى
ونحن الان معتصمين فى مبانى المدرسه لمنع تسليمها لاعضاء لجنه الوزاره وتشميعها    بالشمع الاحمر
وممنوعين من الخروج ومحاصرين بقوى الامن المركزى
وممنوعه عنا الصحافه ومحطات التليفزيون المختلفه لتوصيل صيحاتنا واصواتنا الى اى    مسئول فى الجمهوريه
لذلك نرجو من المدون الوحيد القادر على توصيل صيحاتنا واختراق الحصار  مساعدتنا    فى محنتنا
                النجده
شكرا
14:43 Permalink | Comments (14) | Trackbacks (0) | Email this
a letter from Tony
رسالة من رابطة ضحايا مصطفى محمود
وصلتني هذه الرسالة على إيميلي
وأنشرها كما هي من باب الأمانة في توصيل الرسالة
هاي وائل
نحن نشكر مجهوداتكم في تعريف الشعب المصري بما اقترفته حكومتكم بقتل الابرياء  السودانيين في مصطفي محمود
ونشكر كل مصري اصيل محب للانسانية ومدافع لها ولحقوق الانسان  
واذ نحن كسودانيين ليست لنا اي عداوة مع الشعب المصري المناضل لابسط الحقوق 
ولكن اهانت الحكومة المصرية للشعب السوداني قد اثر في نفوس جزء كبير من الشعب  السوداني خاصة جنوب السودان 
ونحن في رابطة ضحايا مصطفي محمود نتمني من حضرتكم المساعدة في رد اعتبار للشعب  السوداني والضغط علي الحكومة للاعتزار 
ونشكر طيب تعاونكم معنا 
توني رئيس رابطة ضحايا مصطفي محمود ( لن ننسي ) 
وكانت الرسالة مصحوبة بالفيديو التالي
لمعلومات أكثر عن المجزرة
أرشيف الوعي المصري
عدد خاص عن مذبحة اللاجئين السودانيين
31 ديسمبر 2005
12:49                         Posted in صفحات الغلاف | Permalink | Comments (1) | Trackbacks (0) | Email this
Thursday, 02 December 2010
ARIJ Conference 2010
كلمتي في مؤتمر                                              الصحافة الإستقصائية بالأردن
بتاريخ 28 نوفمبر                                              2010
كلمتي لم تعجب كثير من بلالين الإعلام                                              المنفوخة
ومن إعتبروا أنفسهم آلهة جبل أوليمب                                              الصحافة
وأنه منوط بهم وحدهم الحفاظ على عرق ونسب                                              الصحافة من الدخلاء أمثالي
وهم ليسوا في حقيقة الأمر إلا : شوية                                              ناس بتاكل عيش يا صاحبي
وشكر خاص لتيم سباستيان مذيع البي بي                                              سي الشهير لأنه وقف في صف المدونين                                              وأثنى على مجهودهم وقدره دعمهم أثناء                                              المناقشة
للأسف التسجيل لا يحتوي المناقشة التي                                              تلت تلك الكلمة ولا يحتوي على كلمة                                              تيم سباستيان فمعذرة
-
كلمة جوليان آسانج مؤسس ويكيليكس في                                              نفس المؤتمر
 
الفيديو ده كان قبل تفجر فضيحة كابل                                              جيت
وزي ما إنتم شايفين الكلمة كانت مذاعة                                              على الهواء لأن جوليان مكانش هناك
-
تغطية إعلامية                                              للمؤتمر ولكلمتي
جريدة جوردان تايمز
'Online media brings new                                              opportunities, responsibilities'
14:02                         Posted in صفحات الغلاف | Permalink | Comments (8) | Trackbacks (0) | Email this
Wednesday, 01 December 2010
Wael Abbas On Doha Debates
Wael Abbas On Doha Debates
وائل عباس في حلقة من برنامج مناظرات الدوحة
الحلقة بعنوان
This house would prefer money to free elections
-
تغطيات الصحافة للحلقة
من على موقع محاورات الدوحة
This House would prefer money to free elections
Doha Debates' audience calls for democratic elections
لوس أنجلوس تايمز
QATAR: Arabs embrace democracy over wealth in Doha debate
جولف تايمز
Doha Debates embraces democracy
ذا بيننسولا
Democracy triumphs over money at Debates
الحياة اللندنية
«مناظرات الدوحة»: لمن الأولوية للتنمية الاقتصادية أم للديموقراطية؟
عباس، الذي تستقطب مدونته الإشكالية آلاف المهتمين بالرأي  الآخر، قال من جانبه رداً على أسئلة مشاركين: «إذا استمرت الحكومة المصرية في  إســـكات القوى اليســارية، الليبرالية، القومية والناصرية، فسيـــفوز الإسلاميون  حتماً عبر بوابة الانتخابات». وتابع: «المطلوب اليوم سلسلة شروط موضوعية لتجذير  العمل السياسي على أسس تــشاركية، بعـــيداً من خيار إما الحزب الحاكم أو الإخوان  المسلمين». وهذا، بحسب عباس، «يتطلب تغييراً في نهج التفكير السائد عبر توافر مجتمع  مدني نشط، وإعلام حر، وإصلاحات في نظام التعليم بعيداً من سطوة الحكومات، وتعددية  سياسية من خلال قيام أحزاب تعتمد على قواعد شعبية، وليس على الدعم الحكومي».
الوسط البحرينية
الجمهور يصوّت لصالح الديمقراطية في «مناظرات الدوحة»: لا يمكن تخيير الناس بين  الحرية والعيش الرغيد تحت الديكتاتوريات
المدوّن المصري عباس الذي تعرّض لمضايقات وملاحقات من قبل  أجهزة الأمن في بلاده، أشار إلى خطورة المال حين يُستخدم لتزييف إرادة الناخبين،  وتشويه الديمقراطية. ومن خلال تجربته في التدوين يؤكد على ما يتعرّض له الناشطون  السياسيون من قمعٍ وملاحقةٍ بسبب آرائهم، وانخفاض سقف الحريات الذي يمنع وصول هذه  الآراء إلى الناس، سواءً في الصحف المعارضة أو التابعة للحكومة، والتي تمتنع عن نشر  الأخبار المتعلقة بالفساد أو المظاهرات وقسوة رجال الشرطة في التعامل مع المتظاهرين  وانتهاكات حقوق الإنسان. وقال: «المطلوب هو توافر شروط للعمل السياسي على أسس  موضوعية، بعيداً عن خيار إما الحزب الحاكم أو الإخوان المسلمين، فلو استمرت الحكومة  في إسكات القوى اليسارية والليبرالية والقومية والناصريين، فسيفوز الإسلاميون حتماً  في الانتخابات». ومن هنا يدعو عباس إلى مجتمع مدني نشط وإعلام حر وتعددية سياسية  وإصلاح نظام التعليم، بعيداً عن تسلط الحكومات في المنطقة.
الشرق القطرية
جمهورها طالب بإنتخابات ديمقرطية على رغد العيش - مناظرات الدوحة
 
14:55                         Posted in صفحات الغلاف | Permalink | Comments (4) | Trackbacks (0) | Email this
Thursday, 25 November 2010
فيديو مؤتمر كريم عامر الصحفي
فيديو مؤتمر كريم عامر الصحفي
دي فيديوهات بث حي إمبارح لمؤتمر كريم عامر الصحفي بعد الإفراج عنه
باعتذر عن إن المؤتمر مش كله كامل لأن الموبايل كان بيسخن جدا من البث الحي
 
الجزء الثاني
 
الجزء الثالث
09:27 Permalink | Comments (9) | Trackbacks (0) | Email this
Monday, 11 October 2010
Wael Abbas On BBC Talking Point
مداخلة في برنامج نقطة حوار بي بي سي
للأسف لم تكن المداخلة طويلة لأن الدقاق أفندي أخد كل الوقت في عبه
وطبعا كرر كلامه عن قانون يحكم المدونات
ولخبط بيني وبين مدون تاني معروف بدون ذكر أسماء قال له : خالتك قرعة
هاهاها
12:41                         Posted in صفحات الغلاف | Permalink | Comments (10) | Trackbacks (0) | Email this
Monday, 04 October 2010
Mansoura Police Brutality
فيديو جديد من المنصورة لإعتداءات الشرطة على المواطنين
بعد محاولات حثيثة من وزارة الداخلية للتحكم في تسرب هذا النوع من الفيديوهات من داخل السجون وأقسام الشرطة بالمنع وتنبيه الضباط وحاولات تجميل الوجه القبيح للوزارة في الدراما الرمضانية لم يستطع رجال الشرطة مخالفة طبيعتهم التي دربوا عليها في الشارع لتفضحهم كاميرا المواطن
فيديو وصلني من مجهول
شرطة المرور في المنصورة تقوم بالإعتداء على سائق تاكسي في الشارع
19:38                         Posted in صفحات الغلاف | Permalink | Comments (34) | Trackbacks (0) | Email this | Tags: *  egypt     * mansoura     * dakahliya     * police     * bruta
Saturday, 02 October 2010
الرقيب
تحت المجهر - الرقيب
وثائقي - الرقيب - الذي عرض على قناة الجزيرة يوم الخميس الماضي
ويتحدث عن تاريخ الرقابة في مصر والرقابة على السينما والصحافة والإنترنت
يمكنكم مشاهدته كاملا - 51 دقيقة - هنا
15:09                         Posted in صفحات الغلاف | Permalink | Comments (3) | Trackbacks (0) | Email this
Friday, 01 October 2010
In Your Face
In Your Face
Yes, I'm very well aware I'm not good looking and maybe uncool and unhip to some people each according to their own standards, I have no illusions about it, and I need no enlightenment about it thank you! but mind you! that doesn't mean people should assume I'm insecure about it at all, thus they can tread on me or take me lightly.
But unfortunately people sometimes don't accept that, and out of their naiivity tend to play the insecure card in a face-off with me, sometimes those people include but not limited to: State Security, political opponents, friends who loathe or envy you, girlfriends who want to control you and make you feel inferior to them, etc., which to their surprise backfires on them and their own insecurities.
Yes I know it challenges the norms people are used to when it comes to "ugly poor pathetic sods", but believe it or not it happened that I'm flamboyant and I flaunt it, I'm one die-hard narcissistic son of a bitch who never lacks self-esteem or backs down no matter what, and I have a fine taste in women and I deliberately don't recognize or grace the phrase: "out of your league".
So why exactly should that offend you? do I make you feel little? or maybe threatened and insecure yourself? So fuck your norms and fuck what you believe in, I don't tread lightly, I'm here and on your TV and in your favorite newspaper, I do something I love and believe in and people respect me for that, I feel great about myself and never sorry for it, and I still believe there are people in this world who are objective and secure enough - unlike you - to accept me the way that I am, and that might be the only thing I have illusions about, other than that KOSS OMM EL TENNEEN as a dear friend once said!
Wael Abbas
23:52                         Posted in صفحات الغلاف | Permalink | Comments (4) | Trackbacks (0) | Email this | Tags: personal stuff so buzz off
Saturday, 18 September 2010
يحمّوك في كنكة يا هيكل
يحمّوك في كنكة يا هيكل
محمد حسنين هيكل بيشرح إزاي هو كان مستخبي في الكنكة
إتهم الأراجوز العجوز محمد حسنين هيكل في برنامجه مدفوع الأجر على قناة الجزيرة الرئيس الراحل أنور السادات بأنه وضع سم لجمال عبناصر في القهوة أثناء جلسة سرية بينه وبين ياسر عرفات في جناح الرئيس بفندق هيلتون مما إعتبره البعض من الناصريين السذج ربنا يشفيهم مفاجأة يفجرها هيكل المهرج الذي بدأت ألعابه تنفذ من الجعبة لكنه ما زال يحرص على الظهور والسبوبة الخليجي المكن
ولهذا تطرح الوعي المصري مسابقة الهمني بها الزميل محمود صابر
والسؤال هو
هيكل شاف ده إزاي ؟
1 - كان مستخبي في برطمان البن ؟
2 - كان مستخبي في الفنجان ؟
3 - كان مستخبي في الكنكة ؟
جائزة المسابقة مجموعة كاملة من شرائط هيكل المفبركة ومنها شريط زينب هانم الوكيل مرات النحاس باشا وهي بتعمل سيكو سيكو مع ظابط إنجليزي بحسب رواية المغفور له محمد حسنين هيكل
والجائزة الثانية أعداد تذكارية من مجلة الوعي المصري تحتوي فضائح هيكل لما سرق أفكارنا من المدونة وعملها حلقة في البرنامج وقبض عليها كاشات
سبقناك يا هيكل بسنتين
الموضوع اللي هيكل سرقه
هيكل أبو شرايط
هيكل بيلعب البخت في تاريخ مصر
هيكل لما يعك
عدد الوعي المصري التذكاري بمناسبة النكسة
ملف خاص عن اكاذيب هيكل
وردود كتاب من مختلف التيارات السياسية عليه ومنهم إخوان وشيوعيين وحزب وفد وانصار القومية المصري
10:04                         Posted in صفحات الغلاف | Permalink | Comments (29) | Trackbacks (0) | Email this
Saturday, 11 September 2010
هل نحن أهل لها مثل أهل رومانيا
هل نحن أهل لها مثل أهل رومانيا
ذكرتني مناقشة دارت على تويتر بين جمال عيد وسارة الشهيرة بشومبونجو عن نيكولاي تشاوشيسكو ديكتاتور رومانيا بمجموعة من الصور التي إلتقطتها عندما كنت في بوخارست في نوفمبر من العام الماضي
شواهد أضرحة وقبور وصلبان حجرية وخشبية ومعدنية ونصب تذكارية في أغرب الأماكن في قلب المدينة وليس في مقبرة خارجها
كلها بنيت لتخليد ذكرى شهداء الثورة على تشاوشيسكو الذي امر جنوده بفتح النيران على الشعب رجال ونساء وأطفال الذين بذلوا الدم الغالي وانتفضوا ضد الديكتاتور حتى تتحرر بلادهم من الطاغية
فهذا شاهد قبر في محطة للترام وهذه مقبرة في وسط حديقة أكبر ميادين المدينة وهذه لوحة رخامية تذكارية تحمل صورة طفل بجوار مدخل منزل أو محل بقالة
أهل بوخارست لم ينسوا الماضي ولا يتركون أي شيء ينسيهم
فهم من يذكرون أنفسهم بأنفسهم كل يوم وكل لحظة
فعلها أهل رومانيا وكانوا أهل لها
فهل نحن أهل لها ؟؟؟
للمزيد من الصور
فوتوغرافيا وائل عباس
Wael Abbas Photography
11:20                         Posted in صفحات الغلاف | Permalink | Comments (13) | Trackbacks (0) | Email this
1 2 3 4 5 6 7 8 Next
 
Reporting an illicit content  | Legal notice about this blog
