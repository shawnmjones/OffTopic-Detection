Аппарат Омбудсмена
Жогорку Кенештин Төрагасы Асилбек Шарипович Жээнбековдун КР Акыйкатчы Институтунун 10 жылдыгына арналган салтанатта сүйлөгөн сөзү
27 августа начала свою работу международная конференция Омбудсменов
27 августа начала свою работу международная конференция Омбудсменов
        Поздравляю Вас и всех ваших сотрудников с юбилейной датой – 10-летием образования Института Омбудсмена в Кыргызской Республике!
      В свое время создание Института Омбудсмена стало знаменательным событием в истории страны, показателем становления демократических традиций в обществе и активности гражданского общества Кыргызстана.
       За прошедшие годы правозащитники Аппарата Омбудсмена сумели качественно улучшить свою деятельность. Сотрудники государственного правозащитного органа вносят существенный вклад в дело защиты прав и свобод граждан. С каждым годом все больше людей обращаются к правозащитникам в поисках правды и справедливости, что свидетельствует о возрастающем доверии в обществе и авторитете Института Омбудсмена. 
        Позвольте выразить надежду на то, что вы и дальше будете активно защищать права и свободы кыргызстанцев, гарантированных Конституцией страны.
Кадырлуу меймандар! Ардактуу акыйкатчылар!
Адегенде эле баса белгилей кетким келет: көптөгөн өлкөлөрдүн акыйкатчылары, эл аралык уюмдардын өкүлдөрү, саясатчылар менен эксперттер чогулуп, адам укуктары менен эркиндиктеринин сакталышы, улуттук укук коргоо институттарынын иши сыяктуу орчундуу маселелердин эл аралык деңгээлде талкууланып жатышы жакшы жөрөлгө. Ал эми бул иш-чаранын эгемен Кыргызстандын Акыйкатчы институтунун 10 жылдык маарекесине карата өтүп жатышы биз үчүн кубанычтуу көрүнүш.
Кыргыз коомчулугун Акыйкатчы институтунун түзүлгөндүгүнүн 10 жылдык маарекеси менен Жогорку Кеңештин жана жеке өзүмдүн атымдан чын дилимден куттуктайм!
Конференциянын катышуучулар курамы менен иш программасы өзүнүн олуттуулугу менен айырмаланып турат. Ийри отуруп, түз кеңешүү, ачык-айрым пикир алышуу баардык тараптар үчүн пайдалуу болот деген терең ишенимдемин. Кыргызстан Акыйкатчысы – дүйнөдөгү эң жаш улуттук Омбудсмен институттарынын бири катары таанылган. Анын түптөлгөнүнө 10 жылдын гана жүзү болду. Бул – карт тарых үчүн көз ирмем эле убакыт. Ал эми эң алгачкы Швед парламентинин Омбудсманы шайланган 1809-жылдан бери эки кылымдан ашык мезгил өтүптүр. Ушу тапта дүйнөнүн 100 гө жакын өлкөсүнүн өз Омбудсмени бар.
Кыргызстандын Акыйкатчы институтунун көз карандысыз уюм катары калыптана алгандыгы – бул мамлекетибизде адам укуктары менен эркиндиктерин, демократия принциптерин сактоонун, бекемдөөнүн далили. Албетте, Акыйкатчы институтунун кыска мезгил аралыгында калыптанышына, баарыдан мурда, эл аралык тажырыйбанын тийгизген таасири абдан зор. Ошону менен катар ага Жогорку Кеңештин да кошкон салымы чоң.
Өткөн 10 жыл аралыгында кылымга тете жол басып, өз ыйгарым укуктарынын чегинде иш алпарууга жөндөмдүү, көп жагынан эл аралык стандарттарга туура келген, дүйнөлүк коомчулукка көз карандысыз уюм катары таанылган Акыйкатчы институтун кыргыз парламентинин чүрпөсү деп айта алабыз. Себеби ал 2002-жылдын 25-июнунда Жогорку Кеңештин демилгеси менен кабыл алынган «Кыргыз Республикасынын Омбудсмени (Акыйкатчысы) жөнүндө» мыйзамдын негизинде түзүлгөн. Бул мыйзам Кыргызстанда улуттук адам укуктарын коргоо институтунун жаралышын шарттаган эле. Конституцияга ылайык, Кыргызстандагы адамдын жана жарандын эркиндиктеринин сакталышына парламенттик контролду Акыйкатчы (Омбудсмен) жүргүзөт.
Конституцияга ылайык, ушу тапта да Акыйкатчы Жогорку Кеңеш тарабынан шайланат жана бошотулат. Жогорку Кеңеш Акыйкатчынын жылдык баяндамасын угат. Кыргызстан мамлекеттик башкаруунун парламенттик демократия жолун тандап алган соң, мезгил бизден концептуалдуу жаңыча мамилелерди талап кылууда.
Кеп баардык аракеттердин мыйзам жолуна салынгандыгында жатат. Анткени, мыйзам талабын аткаруу – ар жарандын милдети. Болбосо, демократия салттарын демократия капканына айлантып алуудан оңой нерсе жок. Мына ушундай кооптуу белгилер ушу тапта деле коомчулук арасында байкалууда. Ар ким өзүнүн жарандык укугуна атуулдук милдет менен мамиле жасай алганда гана, терс жорук-жосундан арыла алабыз. Ошондо гана мыйзам бийлиги өз өкүмүн көрсөтүп, өз бийлигин чындап жүргүзгөн болот.
Жогорку Кеңеш Кыргызстанда адам укуктары менен эркиндиктеринин сакталышынын, анын ичинде Акыйкатчы ишинин мыйзамдык базасын бекемдеп келет. Бул багытта Жогорку Кеңеш Акыйкатчы институту менен ырааттуу иш алпарууда. Ырас, Акыйкатчынын мыйзам демилгечиси катары чыгууга укугу жок. Бирок, анын адам укуктарынын сакталышына байланыштуу улуттук мыйзам жоболорун Башмыйзам жоболору менен эл аралык стандарттарга шайкеш келишин көзөмөлгө алуу укугу бар.
Акыйкатчы институту «Тынч чогулуштар жөнүндө», «Кыйноолордун жана башка катаал, адамкерчиликсиз же адам беделин басмырлай турган мамилелердин жана жазалоолордун алдын алуу боюнча улуттук борбор жөнүндө» мыйзам долбоорун иштеп чыгуу жүрүмүнө активдүү катышты. Менимче, бул борбордун келечеги кең.
Андан сырткары, Акыйкатчы институту сот бийлигин реформалоого, коррупция менен күрөшүүгө багытталган мыйзамдар топтомун, Балдар кодексин иштеп чыгуу, «Үй-бүлө кодексине» бир катар орчундуу түзөтүүлөрдү киргизүү процессинен четте калбай, өз сунуштарын берди. Эми, мындай мисалдар арбын.
Жалпысынан алганда, Кыргызстандын адам укуктары менен эркиндиктерин коргоо жаатындагы мыйзам базасы кыйла чыңдалып калды. Эми анын мамлекеттик бийлик органдары менен тиешелүү кызмат адамдары тарабынан кыйшаюусуз аткарылуусун катуу көзөмөлгө алуу милдети турат. Ошону менен бирге, мыйзамдарды улам жакшыртып, жаңылап туруу зарылчылыгы бар. Анткени, өлкөдөгү өткөөл мезгил бизден ушуну талап кылууда.
Ардактуу улуттук укук сакчылары!
Акыйкаттык – улук нерсе. Бирок, акыйкаттык өзү эле орноп калбайт, аны үчүн күрөшүү керек, биргелешкен аракет зарыл. Акыйкаттык үчүн күрөштө дагы далай тайгак кечүү, тар жолду чогуу басып өтүүгө тийишпиз. Мен Кыргызстандын кең келечегине, анда айныгыс акыйкаттык орной тургандыгына чын дилимден ишенем. Сиздерди да ошондой ишенимге чакырам жана адам укуктарын коргоо багытындагы иште арыбас эмгекти жана чоң ийгиликтерди каалайм.
Дагы бир жолу баарыңыздарды Кыргызстандын Акыйкатчы институнун түзүлгөндүгүнүн 10 жылдык маарекеси менен кутттуктайм. Бүгүнкү эл аралык акыйкатчылар конференциясынын ийгиликтүү өтүшүнө тилектешмин”.
Уважаемые журналисты, просим пройти аккредитацию. 27 августа 2012 года,  в 9-00, в зале заседаний Жогорку Кенеша Кыргызской Республики начинает свою работу  Международная конференция омбудсменов, посвященная 10 летию образования Института Омбудсмена Кыргызской Республики. Просим пройти  аккредитацию  до 12-00,  24 августа 2012 года.           Телефоны: 66-31-43, 66-32-39. Электронный адрес:
This e-mail address is being protected from spambots. You need JavaScript enabled to view it
, а также можно отправить смс сообщения с указанием наименования СМИ и ФИО, контактных данных,  по тел: 0557 995-400 Барно, 0555 290 188 Гульзана.    Пресс-служба Акыйкатчы (Омбудсмена) КР
Пресс-релиз  Как экс-президенты  Кыргызстана надули скульптора Шаршекеева
Пресс-релиз. Омбудсмен  считает, что мы не должны мешать работе «Кумтора» - главного налогоплательщика  страны.
The views expressed on this website do not necessarily reflect those of the UN, UNDP, its programmes/projects or governments.  The designations employed do not imply the expression of any opinion whatsoever concerning the legal status of any country, territory or area, or its frontiers or boundaries.
© 2009 Институт Омбудсмена (Акыйкатчы) Кыргызской Республики. http://www.ombudsman.kg .
