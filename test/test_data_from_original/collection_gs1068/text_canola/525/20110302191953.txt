Hrvatski je sabor 28. siječnja 2011. godine usvojio Zakon o Nacionalnom preventivnom mehanizmu za sprečavanje mučenja i drugih okrutnih, neljudskih ili ponižavajućih postupaka ili kažnjavanja, čime je ispunjena obveza koju je Republika Hrvatska preuzela potpisivanjem Fakultativnog protokola uz UN Konvenciju protiv mučenja i drugih okrutnih, neljudskih ili ponižavajućih postupaka ili kažnjavanja.
Šef Delegacije Europske unije u Hrvatskoj, veleposlanik Paul VANDOREN, susreo se danas s hrvatskim pučkim pravobraniteljem g. Juricom Malčićem, u sklopu redovitih sastanaka veleposlanika s visokim hrvatskim dužnosnicima. Veleposlanik i pučki pravobranitelj su razmijenili stavove o pitanjima vezanim uz godišnje Izvješće o diskriminaciji za 2009. kao i o potrebnim mjerama koje su do sada poduzete kako bi se osnažio Ured pučkog pravobranitelja s ciljem ispunjavanja relevantnih uvjeta (mjerila) iz Poglavlja 23.Veleposlanik Vandoren je istaknuo značenje Pučkog pravobranitelja i njegovog ureda kao važnog mehanizma u nadziranju poštivanja temeljnih ljudskih prava u Hrvatskoj.
Predstavnici/e Ureda pučkog pravobranitelja prisustvovali su dvodnevnoj konferenciji o suzbijanju diskriminacije koja je održana u organizaciji udruge B.a.B.e. - budi aktivna, budi emancipirana i Centra za mirovne studije u Kući ljudskih prava 14. i 15. siječnja 2011. godine.
Pučki pravobranitelj sa suradnicima posjetio Knin
