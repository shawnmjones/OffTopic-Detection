Na Cipru je 22. i 23. studenog 2012. godine održan Sastanak na vrhu o jednakosti (eng. 'Equality Summit'). Ovaj sastanak od 2007. godine organizira jednom godišnje država članica EU koja predsjedava Vijećem EU te Europske komisije, a radi promicanja jednakih mogućnosti za sve u Europskoj uniji. Sastanak na vrhu okuplja visoke predstavnike institucija EU, neovisnih tijela za suzbijanje diskriminacije i promicanje jednakosti, europskih mreža nevladinih organizacija i dužnosnike vlada država članica EU te stoga predstavlja dobru priliku za dijeljenje znajnja i iskustava sa ciljem razvijanja učinkovitijih načina borbe protiv svih oblika disktiminacije diljem EU. Na sastanku je kao predstavnica Ureda pučkog pravobranitelja sudjelovala i koordinatorica za područje suzbijanja diskriminacije mr. sc. Tena Šimonović Einwalter, MJur.
Povodom Međunarodnog dana tolerancije koji se diljem svijeta obilježava 16. studenoga, Pučki pravobranitelj Republike Hrvatske organizirao je javnu raspravu koja je okupila dvadesetak predstavnika/ca državnih institucija, pravobraniteljskih ureda, organizacija civilnog društva, međunarodnih organizacija te medija. Ovo je bila prilika za isticanje vrijednosti tolerancije, no i potreba da se raspravi o prisutnosti netolerancije i pojavama diskriminacije koje je Pučki pravobranitelj zabilježio u svojem Izvješću (Izvješće o pojavama diskriminacije za 2011. godinu). Usvom priopćenju Pučki je  pravobranitelj poslao jasnu poruku kako se diskriminatorno ponašanje neće tolerirati čemu u prilog govori i prva pravomoćna presuda Vrhovnog suda protiv Predsjednika Hrvatskog nogometnoga saveza, a kojom se utvrđuje diskriminacija. U prevenciji netolerancije značajnu ulogu zauzima obrazovni sustav u RH. Stoga je Pučki pravobranitelj ovom prilikom podržao eksperimentalno uvođenje Građanskog odgoja  i obrazovanja u obrazovni sustav RH. Posebne teme na skupu bile su diskriminatorni govor u javnom prostoru, sudska praksa u Republici Hrvatskoj, te etička odgovornost javnih osoba na javnim funkcijama.
Uvodničari rasprave bili su: Dejan Palić, zamjenik pučkog pravobranitelja, mr. sc. Tena Simonović Einwalter MJur, koordinatorica za područje suzbijanja diskriminacije u Uredu pučkog pravobranitelja, Sandra Benčić, programska voditeljica Centra za mirovne studije i Vinko Filipović, ravnatelj Agencije za odgoj i obrazovanje.
Equinet radna skupina o pravu jednakosti u praksi okuplja pravne stručnjake nacionalnih tijela za promicanje jednakosti i posvećena je interpretaciji nacionalnih zakona i propisa EU, a u radu koje ove godine  sudjeluje i predstavnica Ureda pučkog pravobranitelja.
Predstavljanje rezultata projekta „Diskriminacija mladih na tržištu rada“
