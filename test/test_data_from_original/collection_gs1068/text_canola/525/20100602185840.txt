Na poziv domaćina, španjolskoga veleposlanika Manuela Salazara, predstavnika zemlje predsjedateljice Europske unije,  pučki pravobranitelj Jurica Malčić sudjelovao je na radnom ručku veleposlanika zemalja članica EU. Radi se o praksi redovitog okupljanja veleposlanika zemalja EU, akreditiranih u Republici Hrvatskoj, kojemu je domaćin predstavnik zemlje koja trenutno predsjedava Europskom unijom. Radnom ručku prisustvuje šef Delegacije EU u Republici Hrvatskoj, (sada je to Paul Vandoren), svaki puta se odabire aktualna tema o kojoj uvodno govori pozvani domaći gost a u diskusiju se uključuju veleposlanici postavljanjem pitanja.
Konferencija Novi oblici komunikacije s građanima koju su  zajednički organiziraju Ured za udruge Vlade Republike Hrvatske i Hrvatska informacijsko-dokumentacijska referalna agencija - HIDRA održana je u ponedjeljak, 24. svibnja 2010.godine s početkom u 9:30 sati u dvorani Josipa Šokčevića u Hrvatskom saboru, Trg Sv. Marka 6.﻿
Pučki pravobranitelj, Jurica Malčić, primio je članove Delegacije Europske unije zadužene za reformu pravosuđa i temeljna prava. Ovo je treća po redu posjeta delegacije Europske unije od početka godine koja se zanimala za iskustva u radu institucije pučkog pravobranitelja prvenstveno vezana za Poglavlje 23, kao što su vladavina prava, jednakost građana pred zakonom, suzbijanja diskriminacije, zaštite prava nacionalnih manjina, status neovisnih institucija za zaštitu ljudskih prava.
Upozorenje pučkog pravobranitelja
Sastanak  EQUINET-ove radne grupe za promidžbu jednakosti
