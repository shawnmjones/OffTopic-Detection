 
Povjerenik za ljudska prava Vijeća Europe, Thomas Hammarberg sa suradnicima (Nikolaos Sitaropoulos i Roman Chlapak), posjetio je Ured pučkog pravobranitelja u sklopu redovnog obilaska država članica radi izvješćivanja o stanju ljudskih prava. Na dnevnom su redu bila pitanja zaštite prava nacionalnih manjina, povrata imovine, stambenog zbrinjavanja, obnove, besplatne pravne pomoći, provođenja sudskih odluka te status i uloga pučkog pravobranitelja.
Pučki je pravobranitelj podnio Hrvatskom saboru, sukladno obvezi iz članka 8. Zakona o pučkom pravobranitelju, Izvješće o radu za 2009.godinu.
U okviru redovnog posjeta Hrvatskoj delegacije Europske komisije, Odjela za Hrvatsku pri Općoj upravi za proširenje, zamjenik voditelja Odjela, Henrik Bendixen sa suradnicima, posjetio je i Ured pučkog pravobranitelja. Članove odjela koji priprema periodična izvješća o napretku Hrvatske, prvenstveno su zanimale informacije o napretku u poštivanju prava nacionalnih manjina, te novosti vezane za rad pučkog pravobranitelja. Zanimali su se za status i odnos vlasti prema našoj instituciji te zbog čega Sabor godišnje izvješće pučkog pravobranitelja zadnje dvije godine prima samo „na znanje“.
Konferencija za novinare
