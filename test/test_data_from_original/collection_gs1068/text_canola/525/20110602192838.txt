„Uloga ombudsmana u osnaživanju dobre uprave i demokracije“
Učinkovito poštivanje ljudskih prava u velikoj mjeri ovisi o kvaliteti javne uprave.  Nezakonito postupanje uprave, uključujući i kršenje temeljnih prava, uvijek predstavlja i zloupotrebu službenog položaja. Zato nije slučajno da je postojanje snažne neovisne institucije za zaštitu ljudskih prava ključan uvjet za članstvo u Europskoj uniji jer je ona temeljni čimbenik za promociju dobre vladavine i demokracije, istaknuo je Europski ombudsman, Nikiforos Diamandouros na Petom susretu mediteranskih obmudsmana, održanom 30. i 31. svibnja 2011. na Malti. 
Više...  
Veća vidljivost u Vijeću za ljudska prava UN-a
Koordinacijsko tijelo koje okuplja stotinu akreditiranih nacionalnih institucija za zaštitu i promicanje ljudskih prava, od kojih 67 sa statusom “A” prema kriterijima Pariških načela, u proteklih godinu dana ostvarilo je povećanu vidljivost u sustavu UN-a, ponajprije u Vijeću za ljudska prava i njegovim tijelima. Najveći broj članica Koordinacijskog odbora do sada aktivno je sudjelovalo u radu svih mehanizama ustanovljenih za zaštitu ljudskih prava u okviru UN-a. Najviše priznanja nacionalne institucije dobile su za angažman u procesu Univerzalnog periodičnog pregleda stanja ljudskih prava u svojim zemljama (među kojima i institucija pučkog pravobranitelja), te za sudjelovanje u tijelima pojedinih konvencija. Visoka povjerenica za ljudska prava, Navy Pillay i predsjedatelj Vijeća za ljudska prava, veleposlanik Sihasak Phuangketkeow, ocijenili su i vrlo vrijednima preporuke Koordinacijskog odbora za jačanje uloge nacionalnih institucije u radu Vijeća, od kojih su neke i prihvaćene.
U okviru projekta "Jačanje kapaciteta institucije pučkog pravobranitelja i veće dostupnosti na terenu", kojeg realiziramo uz potporu UN-ove Agencije za razvoj, predstavnici pučkog pravobranitelja od 17. do 20. svibnja 2011. godine posjetili su Psihijatrijsku bolnicu Ugljan, Zatvor u Zadru i policijske postaje PU zadarske.
Regionalna radionica o strateškom planiranju i komunikacijama
Javni natječaj za prijam službenika u državnu službu u Uredu pučkog pravobranitelja - savjetnik pučkog pravobranitelja za zaštitu ljudskih prava (Narodne novine br.: 51)
Ovrhe nad novčanim sredstvima
Posjet Delegacije Europske unije
