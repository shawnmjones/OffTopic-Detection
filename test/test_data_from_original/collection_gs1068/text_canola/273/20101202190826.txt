In Nederland gelden regels die zeggen dat gelijke gevallen gelijk behandeld behoren te worden. Helaas gebeurt dat niet altijd. Mensen worden nog steeds uitgesloten van werk, opleiding of het verkrijgen van bepaalde goederen of diensten op grond van irrelevante kenmerken.
Om deze uitsluiting tegen te gaan, kent Nederland de gelijkebehandelingswetgeving. Deze wetgeving is complex en onderhevig aan verandering. Daarom werd in 1994 de Commissie Gelijke Behandeling (CGB) ingesteld. Een onafhankelijk, landelijk college dat toeziet op de naleving van haar oordelen, adviseert en voorlichting geeft over gelijke behandeling.
Als u een klacht wilt indienen dan kunt u contact opnemen met de Commissie Gelijke Behandeling (030 888 38 88). Ook kunt u hier een klachtenformulier downloaden . Dit kunt u invullen en vervolgens sturen naar:
Oordeelnummer 2010-175
Een universiteit maakt verboden onderscheid op grond van geslacht door een man die transseksueel is een nieuw getuigschrift met zijn huidige mannelijke voornamen te weigeren.
Een man die transseksueel is (van vrouw naar man) heeft met goed gevolg een doctoraal examen afgelegd aan een universiteit. Naar aanleiding hiervan heeft de universiteit hem een getuigschrift verstrekt met zijn vrouwelijke voornamen van toen. Daarna heeft de man een geslachtsverandering ondergaan, die, evenals de wijziging van zijn voornamen, bij rechterlijke uitspraak is bevestigd.
De man heeft de universiteit verzocht hem een nieuw getuigschrift te verstrekken met zijn huidige mannelijke voornamen. De universiteit heeft dit geweigerd, omdat zij een getuigschrift slechts eenmalig verstrekt. Een uitzondering maakt de universiteit hierop nooit. Wel heeft de universiteit hem een afstudeerverklaring verstrekt met zijn huidige voorletters. De man heeft aangevoerd dat een afstudeerverklaring bij een sollicitatie altijd vragen oproept. Hij heeft dan de keuze om te liegen of om de waarheid te vertellen. Dit beschouwt hij als een schending van zijn privacy. Ook loopt hij bij het vertellen van de waarheid het risico te worden gediscrimineerd door een potentiële werkgever. Hij is van mening dat de universiteit onderscheid op grond van geslacht heeft gemaakt door hem een nieuw getuigschrift met zijn huidige voornamen te weigeren. De Commissie heeft overwogen dat de universiteit door het getuigschrift slechts eenmalig te verstrekken, jegens de man indirect onderscheid op grond van geslacht heeft gemaakt. Transseksuelen worden hierdoor bijzonder getroffen, omdat zij niet in staat zijn om hun geslachtswijziging in hun persoonlijk en zakelijk leven geheel te laten doorwerken.
Het verweer van de universiteit dat uit de wet voortvloeit dat een getuigschrift slechts eenmalig mag worden verstrekt, vormt geen rechtvaardiging voor het gemaakte indirecte onderscheid. Hiertoe heeft de Commissie overwogen dat in de wet niet valt te lezen dat het een universiteit verboden is om onder bepaalde omstandigheden een nieuw getuigschrift te verstrekken.
Ook het verweer van de universiteit dat een getuigschrift slechts eenmalig wordt verstrekt om fraude te verminderen, is geen rechtvaardiging voor het indirecte onderscheid. De Commissie heeft overwogen dat er andere manieren zijn waarmee fraude zou kunnen worden verminderd, die
de universiteit niet heeft onderzocht. Ook vindt de Commissie het belang van de man om een
Oordeelnummer 2010-174
Beslissing over eerste verlenging van aanstelling bij universiteit houdt geen beslissing in over al dan niet aanbieden van volgende verlenging. Geen onderscheid op grond van leeftijd.
Een man is bij een universiteit aangesteld geweest als docent taalbeheersing Engels. De universiteit had de man aangeboden om via haar detacheringsbedrijf bij de universiteit te komen werken, waardoor hij niet onder de cao voor de universiteiten zou vallen. Dit houdt met name op het punt van ontslagvergoedingen een minder gunstige rechtspositie in. De man heeft dit aanbod afgewezen. Vervolgens is de man overeenkomstig zijn wens (rechtstreeks) aangesteld bij de universiteit voor de periode van 1 september 2009 tot en met 31 januari 2010. Bij het aanbod tot verlenging van de aanstelling per 1 februari 2010 is opgemerkt dat de verlenging “voortkomt uit dezelfde knelpunten als waarop je aangesteld bent in het eerste trimester van collegejaar 2009-2010. Op 1 september 2010 eindigt dit knelpunt en derhalve ook je verlenging. ” De man heeft daarop bericht dat hij zich per 1 februari 2010 niet meer beschikbaar stelt. Hij stelt dat sprake is van leeftijdsdiscriminatie bij het voornemen om de aanstelling voor bepaalde tijd na 1 september 2010 niet opnieuw te verlengen.
De universiteit houdt bij de beslissing om iemand al dan niet via het detacheringsbedrijf in dienst te nemen, rekening met de lengte van een mogelijke aanspraak op een bovenwettelijke werkloosheidsuitkering. Daarbij spelen de leeftijd en de duur van het dienstverband van de betrokkene een rol. De man zou tijdens een volgende verlenging bij werkloosheid recht hebben op een aansluitende uitkering die duurt tot de dag waarop hij 65 wordt. Hiermee is sprake van feiten die kunnen doen vermoeden dat de universiteit jegens de man onderscheid heeft gemaakt op grond van leeftijd. Vervolgens is het aan de universiteit te bewijzen dat zij niet in strijd met de WGBL heeft gehandeld. De universiteit voert hiertoe aan dat fluctuaties in studentenaantallen worden opgevangen door middel van zogeheten knelpunten. Deze houden een tijdelijke uitbreiding van het budget in en worden aan de betrokken faculteit verstrekt door het bestuur van de universiteit. De grond van de aanstelling van de man was gelegen in de financiering. De man heeft hieruit ten onrechte de conclusie getrokken dat een nieuwe verlenging per 1 september 2010 niet meer mogelijk zou zijn geweest. Bovendien is hem tot twee keer toe een aanstelling aangeboden op basis van de cao. Als de man de verlenging van zijn aanstelling per 1 februari 2010 had aanvaard, had het in verband met de toekenning van een nieuw knelpunt voor het nieuwe academisch jaar, volstrekt in de rede gelegen om hem opnieuw een aanstelling op basis van de cao aan te bieden, aldus de universiteit.
De Commissie stelt vast dat de universiteit er hiermee in geslaagd is te bewijzen dat de beslissing over de aanstelling per 1 februari 2010 niet inhield een toekomstige beslissing ten aanzien van het al dan niet aanbieden van een volgende verlenging per 1 september 2010. Derhalve concludeert de Commissie dat de universiteit geen onderscheid heeft gemaakt op grond van leeftijd.
Oordeelnummer 2010-173
Een welzijnsorganisatie maakt verboden onderscheid op grond van geslacht omdat bij de verlenging van het contract van een vrouw haar zwangerschap een rol heeft gespeeld.
Een vrouw werkt als administratief medewerker bij een welzijnsorganisatie. Zij heeft een contract voor een jaar. Gedurende dit jaar vertelt de vrouw aan haar leidinggevende dat ze zwanger is. Ongeveer een maand later meldt de vrouw haar leidinggevende dat ze minder uren per week wil gaan werken omdat ze door haar zwangerschap last heeft van haar onderrug en bekken. De leidinggevende vertelt haar op diezelfde dag nog dat haar contract niet zal worden verlengd met een jaar maar slechts met twee maanden. Deze verlenging valt precies samen met het begin van haar zwangerschapsverlof.
De werkgever geeft aan dat het niet verlengen van het contract van de vrouw met een jaar niets te maken heeft met haar zwangerschap of de zwangerschapsklachten. Haar contract is niet met een jaar verlengd omdat er nog maar voor twee maanden administratief werk beschikbaar was.
De Commissie stelt vast dat de zwangerschap van de vrouw (mede) een rol heeft gespeeld bij het besluit van haar werkgever om het contract niet met een jaar te verlengen maar slechts met twee maanden. De werkgever heeft aannemelijk kunnen maken dat er steeds minder administratief werk was. Uit de stukken blijkt echter dat de leidinggevende van de vrouw de intentie had om het contract op zondag te laten verlopen in plaats van op een maandag, de dag dat de verlenging met twee maanden daadwerkelijk zou verlopen. De Commissie oordeelt dat dit moet zijn ingegeven door de zwangerschap van de vrouw. Die maandag zou namelijk de eerste dag van het zwangerschapsverlof zijn. Omdat zwangerschap geen rol mag spelen bij de duur van de verlenging maakt de werkgever onderscheid op grond van geslacht.
