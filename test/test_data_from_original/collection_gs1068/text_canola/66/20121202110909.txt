Ով ենք մենք: ՀՔԱ Վանաձորի գրասենյակը ոչ քաղաքական, ոչ կրոնական, շահույթ  չհետապնդող հասարակական կազմակերպություն է, որը միավորում է ժողովրդավարության, հանդուրժողության, բազմակարծության և մարդու իրավունքների գերակայության սկզբունքներն արժևորող անհատների:
ՀՔԱ Վանաձորի գրասենյակի տեսլականն է՝  մարդու արժանապատվության, ժողովրդավարության և խաղաղության գերակա արժեքներով ձևավորված հասարակություն:
ՀՔԱ Վանաձորի գրասենյակի առաքելությունն է` ազգային և տարածաշրջանային մակարդակներում քաղաքացիական նախաձեռնությունների աջակցությունն ու խթանումը, խաղաղասիրական ու իրավապաշտպանական գործունեության հզորացումը:
Ինչով ենք մենք զբաղվում: ՀՔԱ Վանաձորի գրասենյակը գործում է հետևյալ ոլորտներում ` մարդու իրավունքների պաշտպանություն, շահերի պաշտպանություն և քաղաքացիական նախաձեռնություններ, խաղաղասիրություն:
ՀՔԱ Վանաձորի գրասենյակը քննարկումների, սեմինարների, հանրային լսումների, (համատեղ)ակցիաների, դասընթացների, իրավական ակցիաների, քաղաքացիական մասնակցության, հրապարակումների, ուսումնասիրությունների /հետազոտությունների, մոնիթորինգի, լոբինգի, ԶԼՄ-ների ներգրավման, հեռուստատեսային և ռադիո քննարկումների ու բանավեճերի միջոցով իրականացնում է իր գործունեության ոլոտները:
Ինչպես գտնել մեզ:  Դուք կարող եք այցելել մեր գրասենյակ, զանգահարել, կապ հաստատել էլեկտրոնային նամակագրությամբ, մեր փոստային հասցեին ուղարկել նամակներ կամ Ձեր բարեկամների միջոցով մեզ տեղեկացնել իրավական խնդիրների վերաբերյալ:
Ինչու դիմել մեզ: Եթե խախտվել են Ձեր իրավունքներն ու ազատությունները պետական մարմինների կողմից, և Դուք իրավական խորհրդատվության կարիք ունեք, մի հապաղեք դիմել  ՀՔԱ Վանաձորի գրասենյակ:
Ընդմիջումից հետո մեղադրողներից մեկը ընթերցեց ճառի ներածական մասը, որով պնդեց մեղադրանքը, այնուհետև խնդրեց դատական նիստը ընդմիջել մինչև 2012 թ. դեկտեմբերի 4-ը ճառը ամբողջությամբ ներկայացնելու համար:
ՀՀ վարչական վերաքննիչ դատարանը (նախագահող՝ Ա. Առաքելյան)  հրապարակեց ՀՔԱ Վանաձորի գրասենյակն (բողոքաբեր՝ Կարեն Թումանյան)  ընդդեմ Վանաձորի քաղաքապետի և ավագանու որոշումների դեմ գործերով վճիռները: Դատարանը մերժեց իրավապաշտպան կառույցի  բողոքը:
կարդալ ավելին →
Հայկ Ալումյանը, հայտնեց. «Հավատեցեք, այսօր քրեկատարողական հիմնարկներում պատիժ կրողների մեջ կան բազմաթիվ անմեղ մարդիկ, իսկ իրական հանցագործները դրսում են: Պատճառը և’ նախաքննության մարմինների, և’ դատախազության ոչ որակյալ քննությունն է և դատարանների կախվածությունը այդ մարմիններից:
Մատաղիսի գործը զինվորական գործերով արդարադատության կարևորագույն փորձաքար է: Խստորեն դատապարտում ենք փորձերը՝ կասկածելի և անթույլատրելի միջոցներով հիմնավորել անմեղ երիտասարդների առնչությունը քրեական գործի հետ: Այս երիտասարդներն արդեն իսկ իրենց կյանքի երեք լավագույն տարիներն անցկացրել են բանտերում, իսկ ինը տարի ամբաստանյալի աթոռին, ենթարկվել են անտանելի խոշտանգումների և ճնշումների՝ մի բանի համար, որում իրենք մեղավոր չեն, և որի իրական մեղավորները գտնվում են ազատության մեջ: Կոչ ենք անում դատարանին և դատախազությանը՝ հավատարիմ մնալ օրենքին և Սահմանադրությանը: Հայտարարում ենք, որ ամեն ինչ անելու ենք արդարության հաղթանակի համար, այդ թվում՝ մշտադիտարկման ենթարկելով դատավարության ընթացքը, ներգրավելով տեղի և միջազգային հանրության ուշադրությունն ու աջակցությունը:
2012 թ. նոյեմբերի 29-ին՝ ժամը 17:45-ին և 17:48-ին, ՀՀ վարչական վերաքննիչ դատարանում (հասցե՝ ք. Երևան, Թբիլիսյան խճուղի 3/9, 2-րդ հարկ, 9-րդ դահլիճ) կհրապարակվեն ՀՔԱ Վանաձորի գրասենյակն ընդդեմ ՀՀ վարչական դատարանի երկու որոշումների գործերով վճիռները:
2012 թ. նոյեմբերի 29-ին՝ ժամը  14:00-ին, Ուրբաթ ակումբում /հասցե՝ ք. Երևան, Տերյան 3/ տեղի կունենա մամուլի ասուլիս «Մատաղիսի գործով դատախազությունը փակուղուց դուրս գալու ելքեր է փնտրում՝ խտրականություն չդնելով միջոցների մեջ» թեմայով:
Պահանջում ենք ՀՀ զինվորական դատախազությունից անհապաղ միջոցներ ձեռք առնել եւ զինվորական գործերով ապահովել տուժողի իրավահաջորդի՝ վարույթին մասնակից լինելու իրավունքը Աշոտ Սարդարյանի եւ նման այլ դեպքերում:
կարդալ ավելին →
«2008 թվականի նախագահական ընտրությունները հաստատելու են, որ ընտրական գործընթացների բարելավումը և ժողովրդավարական ընտրությունների անցկացումը Հայաստանում այլևս ավանդույթ է». սա ՀՀ նախագահ Սերժ Սարգսյանի նախընտրական ծրագրից մի հատված է:
Այս խնդիրը հասարակական ուշադրության կենտրոնում հայտնվեց հատկապես վերջին օրերին, երբ մի քանի կալանավորներ բողոքի ակցիաներ իրականացրեցին՝ դժգոհելով իրենց հանդեպ վերաբերմունքից ու պայմաններից։ Արդարադատության նախարարը հայտարարեց, թե նման երևույթները սովորական են շատ կալանավորների համար։
