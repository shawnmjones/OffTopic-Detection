Ով ենք մենք: ՀՔԱ Վանաձորի գրասենյակը ոչ քաղաքական, ոչ կրոնական, շահույթ  չհետապնդող հասարակական կազմակերպություն է, որը միավորում է ժողովրդավարության, հանդուրժողության, բազմակարծության և մարդու իրավունքների գերակայության սկզբունքներն արժևորող անհատների:
ՀՔԱ Վանաձորի գրասենյակի տեսլականն է՝  մարդու արժանապատվության, ժողովրդավարության և խաղաղության գերակա արժեքներով ձևավորված հասարակություն:
ՀՔԱ Վանաձորի գրասենյակի առաքելությունն է` ազգային և տարածաշրջանային մակարդակներում քաղաքացիական նախաձեռնությունների աջակցությունն ու խթանումը, խաղաղասիրական ու իրավապաշտպանական գործունեության հզորացումը:
Ինչով ենք մենք զբաղվում: ՀՔԱ Վանաձորի գրասենյակը գործում է հետևյալ ոլորտներում ` մարդու իրավունքների պաշտպանություն, շահերի պաշտպանություն և քաղաքացիական նախաձեռնություններ, խաղաղասիրություն:
ՀՔԱ Վանաձորի գրասենյակը քննարկումների, սեմինարների, հանրային լսումների, (համատեղ)ակցիաների, դասընթացների, իրավական ակցիաների, քաղաքացիական մասնակցության, հրապարակումների, ուսումնասիրությունների /հետազոտությունների, մոնիթորինգի, լոբինգի, ԶԼՄ-ների ներգրավման, հեռուստատեսային և ռադիո քննարկումների ու բանավեճերի միջոցով իրականացնում է իր գործունեության ոլոտները:
Ինչպես գտնել մեզ:  Դուք կարող եք այցելել մեր գրասենյակ, զանգահարել, կապ հաստատել էլեկտրոնային նամակագրությամբ, մեր փոստային հասցեին ուղարկել նամակներ կամ Ձեր բարեկամների միջոցով մեզ տեղեկացնել իրավական խնդիրների վերաբերյալ:
Ինչու դիմել մեզ: Եթե խախտվել են Ձեր իրավունքներն ու ազատությունները պետական մարմինների կողմից, և Դուք իրավական խորհրդատվության կարիք ունեք, մի հապաղեք դիմել  ՀՔԱ Վանաձորի գրասենյակ:
52-ամյա Սեյրան Դավթյանի համար սպասվող ընտրությունները լավ կյանքի հույս չեն ներշնչում: Նա ասում է, որ արդեն 14 տարի է` ինչ իր հինգ հոգանոց ընտանիքի հույսը Վանաձորի «Լաչինի միջանցք» կոչվող շուկայում վերևից ներքև համաչափ ձգվող տախտակների վրա շարված տարատեսակ մրգերի առևտուրն է, որ չի «արդարացնում»:
կարդալ ավելին →
Հելսինկյան Քաղաքացիական Ասամբլեայի Վանաձորի գրասենյակի հավաստի տեղություններով այսօր` 2012 թվականի մարտի 1-ին, ՀՀ ազգային անվտանգության ծառայությանը և ոստիկանության աշխատակիցները ներքին հրահանգ է տրվել՝ «հաշվի առնելով խառը իրավիճակը» լինել առավել զգոն հասարակական կարգ ու կանոնի պաշտպանության նկատմամբ:
Չորս տարի առաջ այս օրը ուժով և արյամբ, սահմանադրական բոլոր նորմերի խախտմամբ և Զինված ուժերի օգտագործմամբ ճնշվեց նախագահական ընտրությունների արդյունքների կեղծման դեմ քաղաքացիական ընդվզումը:
Մարտի 1-ին ժամը 14:00-ին Վանաձորի Շարլ Ազնավուրի անվան մշակույթի պալատում տեղի կունենա Բրիտանական ֆիլմերի փառատոնի մարզային ցուցադրությունների մեկնարկը: Բացման խոսքով հանդես կգան ՀՀ-ում Մեծ Բրիտանիայի դեսպան Քեթրին Լիչը և Բրիտանական խորհրդի հայաստանյան գրասենյակի տնօրեն Արևիկ Սարիբեկյանը:
«Եվրասիա» համագործակցություն հիմնադրամը կազմակերպել էր հայ-ադրբեջանական հակամարտության մասին քննարկումների շարք` «Շփման գիծ» ընդհանուր խորագրով: Փետրվարի 25-ի քննարկման թեման էր` «Ջուր թշնամու ջրաղացին», որի նպատակն էր պարզել, թե ինչքանով է ճիշտ մեր իրականության բացասական երևույթները լայնորեն լուսաբանել` դրանք հասանելի դարձնելով նաև ադրբեջանցիներին։
Ծրագրի նպատակն է՝ բարձրացնել զորակոչիկների, զինծառայողների և նրանց հարազատների իրազեկման մակարդակը իրենց իրավունքների մասին և ներգրավել իրենց իրավունքների պաշտպանության մեջ:
