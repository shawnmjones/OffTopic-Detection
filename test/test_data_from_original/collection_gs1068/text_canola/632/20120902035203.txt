AFATI I FUNDIT PËR APLIKIM: 3 GUSHT 2012, 17:00
Rrjeti i Grupeve të Grave të Kosovës (RrGGK) përfaqëson interesat e më shumë se 80 organizatave të grave të të gjitha grupeve etnike nga e gjithë Kosova. Për të mbështetur strategjinë e RrGGK-së, Fondacioni Kvinna till Kvinna i ka besuar RrGGK-së një program për dhënien e granteve të vogla për anëtaret e RrGGK.
RrGGK kërkon një Koordinatore të Projektit për të ndihmuar në të gjitha detyrat në mbështetjen e grupeve të grave të rrjetit tonë, duke përfshirë qasjen tek komunitetet, menaxhimin e granteve, organizimin e punëtorive dhe menaxhimin e bazës së të dhënave. Kandidatet e interesuara duhet të jenë të përkushtuara të mbështesin ndryshimet në komunitet.
PËRSHKRIMI I DETYRAVE
Menaxhimi i grantit: RrGGK ofron mikro-grante për grupet e grave që punojnë në projekte të identifikuara për përmirësimin e gjendjes në komunitet në zona urbane e rurale.
Organizimi i punëtorive: RrGGK do të organizoj punëtori për ngritjen e kapaciteteve për anëtaret e grupeve të grave në zona urbane e rurale dhe individëve të interesuar në zbatimin e projekteve në dobi të komunitetit.
Menaxhimi i bazës së të dhënave: RrGGK mbështet më shumë se 80 organizata të grave në të gjithë vendin. Një organizim i mirë i bazës së të dhënave është thelbësore për punën tonë.
PËRGJEGJËSITË PRIMARE
Të ndihmoj në shqyrtimin e aplikacioneve për grante; angazhohet me aplikantet e granteve për të ofruar komente mbi propozimet e tyre në projekt; mban takime me përfituese të granteve për tu njohur me projektet e tyre; viziton përfitueset për të përcjellur nga afër aktivitetet e përfitueseve dhe mbledh/organizon raportet nga përfitueset.
Organizon dhe mban punëtori. Temat e punëtorisë përfshijnë shkrimin e projekt propozimeve, raportimin si dhe ngritjen e fondeve.
Menaxhon bazën e të dhënave duke u siguruar që informacioni të jetë i përditësuar, i plotë dhe i organizuar mirë. Të gjenerojë raporte nga baza e të dhënave për përfitueset për të ndihmuar me informacion punën tonë dhe për të shkruar raporte të thukta për përfitueset e granteve.
KUALIFIKIMET DHE SHKATHTËSITË E KËRKUARA
Diplomë universiteti (e preferuar në ekonomi apo shkenca shoqërore);
Të ketë përvojë pune së paku 3 vite në dhënien e granteve, përpilimin e projekt propozimeve dhe raportim (mundësisht në sektorin e OJQ-ve);
Të ketë njohuri të shkëlqyeshme të gjuhës shqipe, angleze dhe serbe;
Të ketë shkathtësi të shkëlqyera në shkrim;
Të ketë shkathtësi të shkëlqyeshme në aplikacione të Mikrosoftit (Word, Excel, etj.);
Të jetë parimore dhe të ketë shkathtësi të mira organizative;
Të ketë përvojë në organizimin e seminareve dhe në të folurit në publik;
Të ketë shkathtësi komunikimi, të jetë fleksibile dhe të ndajë informacione edhe kur kjo nuk kërkohet;
Të merr iniciativë, të mendojë në mënyrë kreative, të ofrojë ide të reja, dhe të bëj përpjekje për të bërë organizatën më efektive;
Të përgatisë materialet për punën e përfituesve të granteve, të përgatisë materialet për ueb-faqen, të përgatisë raportet vjetore dhe të tjera;
Të kuptojë rëndësinë e afateve kohore;
Të pajtohet me një orar të përshtatshëm me mundësi për të punuar me orar të zgjatur edhe gjatë fundjavës nëse është e nevojshme.
Paga: Konform përvojës
Ju lutemi të shqyrtoni me kujdes përshkrimin e punës. Nëse besoni se kjo pozitë do të jetë e përshtatshme për ju, atëherë dërgoni CV-në tuaj dhe letrën motivuese në gjuhën shqipe së bashku me 3 kontakte për referenca në postën elektronike:
This e-mail address is being protected from spam bots, you need JavaScript enabled to view it
Në qoftë se ftoheni për intervistë, nga ju do të kërkohet të shkruani një ese të shkurtër më pas.
Aplikacionet e dërguara pas orës 17:00 të datës 3 gusht 2012 nuk do të pranohen. Thirrjet telefonike dhe çdo kontakt tjetër me punonjëset e RrGGK do të rezultojë në uljen e pikëve për kandidatet potenciale.
© Copyright, 2012. Kosova Women's Network. All rights reserved.
