Jemen loopt risico op burgeroorlog
1 juni 2011 Het gevaar van een burgeroorlog in Jemen wordt steeds groter als veiligheidstroepen doorgaan met het doden van demonstranten. Jemen bevindt zich op een gevaarlijk snijvlak nu de politieke en mensenrechtencrisis met de dag groeit.
Sinds afgelopen zondag zouden Jemenitische veiligheidstroepen tientallen mensen in de zuidelijke stad Ta'izz hebben gedood. De troepen schoten met scherp op demonstranten die het aftreden eisten van president Ali Abdullah Saleh, en op een ge�mproviseerd veldhospitaal waar gewonden werden geholpen. Volgens berichten zijn ook grote groepen demonstranten gearresteerd.
Ook in de hoofdstad Sana'a zijn de laatste dagen gevechten uitgebroken nadat een staakt-het-vuren tussen de regeringstroepen en een locale stamleider werd be�indigd. De regering heeft daarnaast Al-Qaidastrijders ervan beschuldigd de stad Zinjibar te hebben ingenomen. Tientallen families zouden op de vlucht zijn geslagen naar de zuidelijke stad Aden.
Amnesty International roept president Saleh op zijn veiligheidstroepen onder controle te brengen en ze aansprakelijk te stellen voor misdrijven die ze hebben begaan. Amnesty roept de internationale gemeenschap op de president duidelijk te maken dat de mensenrechtenschendingen die zijn veiligheidstroepen begaan onacceptabel zijn en dat de daders verantwoordelijk zullen worden gehouden.
Meer nieuws
...�een levensstandaard die hoog genoeg is om de gezondheid en het welzijn van jezelf en je gezin veilig te stellen. (art.25)
Wereldwijd werken er meer dan 250 miljoen kinderen als stenenbreker, mijnwerker, batterijensloper, bediende of politieagent. Ze worden ingezet omdat ouders de zorg voor het gezin niet kunnen opbrengen.
Lees meer over dit artikel
Amnesty International: voor de mensenrechten
Amnesty International streeft naar een wereld waarin iedereen alle rechten geniet die zijn vastgelegd in de Universele Verklaring van de Rechten van de Mens en andere internationale mensenrechteninstrumenten. In navolging van deze visie is het de missie van Amnesty International om onderzoek te doen en actie te voeren gericht op het voorkomen en be�indigen van ernstige schendingen van deze rechten.
Contact en service
